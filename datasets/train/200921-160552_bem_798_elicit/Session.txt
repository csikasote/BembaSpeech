## Umutitikisha wamu Ndupwa namu Mayanda
## Mu calo ca Australia, umutitikisha wamu ndupwa namu mayanda tawasuminishiwa.
## Umutitikisha wamu ndupwa namu mayanda milandu yabumpula mafunde.
## Umuntu uwacita iyi milandu kuti aya kucifungo, cibe mwaume nangu mwanakashi.
## Ngacakuti imwe nangu umuntu umbi untu mwaishiba ali mu busanso tumineni ba kapokola pali 000.
## Ba Kapokola mu calo ca Australia bantu abasuma kabili abacetekelwa.
## Ngamulefwaya bu mpanda mano ubwa lutu kabili ubwa nkama tummineni ba 1800RESPECT pa 1800 737 732.
## Ngacakuti mulefwaya uwakumipilibwilako icitundu tumeni pa 131 450
## Ubuteko bwa calo ca Australia (Australian Government) tabusuminisha umutitikisha wamu Ndupwa namu mayanda nangu cingaba shani.
## Umutitikisha wamu ndupwa namu mayanda mulasangwa imisango nangu icintinya ifiminina pakupindulula umunobe
## ukupitila mukumuletela umwenso nangu ukumonawila ubucingo. 
## Ifisangwa muli uyu mutitikisha nifi:
## ukuuma;
## ukukama pamukoshi;
## ukutana umunobe nangu lupwa indalama shakubomfya;
## ukutalusha umunobe ku fibusa nangu ku lupwa;
## ukutukana nangu ukukonkanyapofye ukusuusha umunobe;
## ukupatikisha umunobe ukupanga icupo; elyo na
## ukutiinya abaice nangu ifiteekwa.
## Abanakashi bakwata insambu shimo shine nga abaume.
## Amafunde mu calo ca Australia tayakwata akapatulula pakati ka banakashi na baume.
## Umuntu onse alikwata insambu shakukwata ubwampano ubusuma kabili ubwacingililwa no lupwa lwakwe, ifibusa na batemwikwa bakwe. 
## Umutitikisha tawawama iyo. 
## Takuli umuntu nangu umo uulingile ukusuminisha ukumucusha nangu ukumucena.
## Mwaliba utubungwe utubombela ku lyashi lya ndupwa mu calo ca Australia utwingafwilisha.
## 1800RESPECT kabungwe kamu calo ca Australia akabombela mukupanda amano mu milandu ya kulungana nabantu ku maka elyo no bunkalwe no mutitikisha mu mayanda. 
## Aka kabungwe kalapelako ilyashi lya bumpanda mano ilya lutu kabili ilya nkama pali lamya elyo napa intaneti. 
## Ba mpandamano bakomfwa kuli fintu mulelanda, ukwasuka amepusho yenu elyo nokumituma kumbi uko mwingasanga ubwafwilisho mu ncende yenu.
