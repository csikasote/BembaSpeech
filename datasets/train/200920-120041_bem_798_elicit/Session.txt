## Bushe ubulwele bwa kolonavailasi 2019 buulwele nshi?
## Ubulwele bwa kolonavailasi 2019 (COVID-19) buulwele ubufulunganya imipemene ubuletwa na kashiishi akapya aka kolona. 
## Aka kashiishi kalaleta ubwafya mu mipemene nga filya ficita icifine kabili nga bwapitilila bulaleta utulaso, 
## ne mfyo ukuleka ukubomba kabili kuti bwaleta imfwa. 
## Akashiishi ka kolonavailasi 2019 kaasangilwe ku caalo ca China mu mwaka wa 2019 lelo kalisalanganina ku fyalo fimbi.
## Ifilangililo ne fishibilo
## Umubili ukukaba
## Mu cifuba ubukali
## Icifuba
## Ukushupikwa pa kupeema
## Umutwe ubukali
## Ukupemashika
## Ifilonda pa mukoshi
## Ifyo ubulwele busalangana
## Ubu bulwele bufuma ku nama elyo bwaya ku bantu no kutendeka ukusalangana.
## Umuntu kuti ayambula ubu bulwele ukupitila:-
## Mu kupalamana no muntu uulwele ubu bulwele;
## Ukusabukilwa no mwela uwa menshi-menshi uusabuka nga umulwele wa kolona akoola atemwa atesula;
## Mu kwikata inama ishikwete akashiishi ka kolona;
## Mu kwikata ifintu atemwa incende apali akashiishi ka kolona elyo aikata mu linso, mu kanwa atemwa mu moona ukwabula ukusamba ku minwe;
## Mu kulya inama na ifyakulya fimbi ififuma ku nama ifikwete akashiishi ka kolona
## Bushe ni baani abengambula ubulwele bwa kolonavailasi 2019?
## Umuntu onse kuti ayambula ubu bulwele; lelo cintu cayanguka saana ku bantu bamo pamo nga aba ukwambula ubulwele:
## Umuntu onse uwapalamana no mulwele wa kolona;
## Ababomfi ba mu cipatala bonse;
## Abantu abaletandalila incende ukwapona ubulwele;
## Ababomfi ba pa fibansa fya ndeke na babomfi ba mu ndeke ;
## Abantu abalwala amalwele ayasenda inshita iitali kabili ayayafya ukupola
## Abantu abaleikata inama ne fyakulya fimbi ififuma ku nama ifikwete akashiishi ka kolona.
## Ifyakuicingilila ku bulwele
## Pa mulandu wakuti ubulwele bwa kolona buulwele ubukali nganshi elyo nefyo bulesalanganina ku ncende shimbi, 
## ciikankala nganshi ukuti mwaicingilila kuli ubu bulwele ukubomfya ishi nshila:
## Sambeni ku minwe libili-libili ukubomfya isopo na menshi ayabusaka atemwa kuti mwabomfya umuti wa kusuba ku minwe uwakwipaya utushiishi;
## Tamufwile ukupalama abantu abakwete ifilangililo fya bulwele bwa kolona;
## Tamufwile ukwikata mu menso, mu moona na mu kanwa ukwabula ukusamba ku minwe;
## Bomfyeni mukati ka kaboyo apapetamina ukuboko ukufimba pa kanwa na pa moona pa kukoola na pa kutesula atemwa kuti mwafimbapo tiishu;
## Ipikisheni inama ne fyakulya ififuma ku nama ilyo tamulafilya;
## Tamufwile ukwikata ifiteekwa ifituntulu atemwa inama sha mpanga ishituntulu ukwabula ukufwala ifyakuicingilila ku minwe;
## Tamufwile ukufwisa amate mu ncende sha cintu-bwingi;
## Ababomfi ba mu cipatala bafwile ukukonka inshila sha kuicingililamo ku malwele ishapeelwa;
## Tamufwile ukuya pa bulendo nga tamuleumfwa bwino;
## Tamufwile ukuya ku ncende ukwapona ubulwele bwa kolonavailasi nga cakuti ubulendo tabupamfishe;
## Tamufwile ukulya inama ishilwele pamo ne nama ishaifwila pa mulandu wa kulwala.
## Bushe kwaliba umuti wa kundapa ubulwele bwa kolonavailasi 2019?
## Takwaba umuti wa bulwele bwa kolonavailasi 2019. 
## Lelo abantu abakwete ifilangililo ne fishibilo fya ubu bulwele bafwile ukuya ku cipatala icili mupepi ilyoline fye pakuti bengaya bondapako.
## Bushe kwaliba umuti wa kucingilila abantu ku bulwele bwa kolonavailasi?
## Pali ndakai takulaba umuti wa kucingilila abantu ku bulwele bwa kolonavailasi. 
## Inshila iisuma iyakuicingililamo kuli ubu bulwele ku konkafye inshila shapeelwa ishakuicingililamo.
## Finshi mufwile ukucita nga cakuti muletunganya ukuti imwe, lupwa wenu atemwa umuntu umbi nakwata ubulwele kolonavailasi?
## Nga cakuti muletunganya ukuti namukwata ifilangililo ne fishibilo fya bulwele bwa kolonavailasi, kabiyeni ku cipatala icili mupepi ilyoline fye.
## Nga mulefwaya ukwishibilapo ifingi, tumeni lamya kuli aya manambala ayapeelwe pesamba.
## Ukulya ifyakulya ifikwete akashiishi ka kolonavailasi.
