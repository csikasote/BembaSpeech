## Nga cakuti wayafwila mu mumana elyo walilwala
## balya balesambamo atemwa ukutapamo amenshi kuti baambula ubulwele.
## Ilingi Ifimbusu fikulwa kunuma ya mayanda.
## Tacasuminishiwa muntambi shesu ukubomfya icimbusu cimo nabapongoshi.
## Pakuya ku ng`anda ikalamba tatulandilapo fye tubomfya amashiwi yashunguluka.
## Mwamonekeni mukwai
## Endita mukwai, ala njishile ndeipushako bakula icishima.
## Tulefwaya ukukula cimo mu mushi
## Ico cawama. Pakubala kusala incende iilingile
## Icakonkapo?
## Icishima cifwile caba mupepi paba umusebo wa motoka, lya kuleta shamende, amatafwali na fimbi fyashala.
## Yangu kanshi fingi filefwaikwa
## Ee. Cimbi icikankala kumona ukuti icishima cili ku mulundu intampulo 100 ukufuma ku cimbusu nangu ku cishima ca ngombe.
## Finshi Musonda balefywa ukukula mu mushi wabo?
## Lumbuleni ifintu fibili ififwaikwa pakukula icishima.
## Mwapoleni mukwai.
## Endita mukwai.
## Bushe incende yakukulapo icishima ifwile yaba shani.
## Ifwile yaba ukutali no kupitila mulamba wa menshi.
## Ciisuma. Elyo cinshi cimbi icikankala?
## Tacalinga ukukula icishima pa mushili uwakosa wa mabwemabwe
## Natotela sana.
## Fumyeni iloba na fosholo
## pimeni ubukalamba bwa cishima
## imbeni no lukasu
## sebeni ifyani pa ncende musalile.
## Ifishima kale baleimbila mumbali ya kamana icalenga ukuti amenshi ya mfula ayakumulundu yalepongomokelamo.
## Ici calelenga ifiko mu menshi ayo bashalebilushako iluntu tabalati banwe nangu bepikile.
## Mulishani kuno bane?
## Tulifye bwino kabili mwaiseni
## Eya mune, lelo naisa mukumyeba pa lwamisungile ya fishima.
## Mufwile ukupempula ifibumba fya mu fishima lyonse.
## Mulandu nshi?
## Pantu nga ifibumba fya mufishima fyatampa ukupanga imilale ninshi mwaishiba ukuti ifishima fili mupepi nokungoloka.
## Elyo kabili tecakwesha ukunyanta pa mpela ya cishima cabula inkupiko pantu kuti waleka iloba lyasunikila mukati atemwa juti wawilamo.
## Natotela sana pakuncikulako pali fyonse ifi.
## Ala kabili ndeshimikila fye bonse abekala mushi pakuti tulesunga ifishima bwino.
## Ciisuma. Kafikenipo mukwai.
## Finshi Andy amwebele umwina Lubwe?
## Bushe umwina Lubwe alitemwa fintu bamucinkwileko kuli Andy?
## Akale abaume ebaleimba ifishima beka nomba nabanakashi nabo baleimba.
## Ukutapa amenshi ku fishima nincito yabanakashi beka kanofye nga cakuti umwaume taupa.
## Icishima ici camoneka kwati cilebongoloka.
## Imbeketi iyi yilemoneka kwati nai tulika.
## Intambo kwati naipipa.
## Camoneka kwati umulale naukulilako.
## Inkupiko yapa cishima kwati naicepa.
## Ndemona kwati takuli kutapa menshi lelo.
## Iloba kwati lilesunika fye ku mulundu wa ku nakisha.
## Iwe mune tala itilako amenshi ku mucanga wa muchishima ilyo taulatampa kwimba.

