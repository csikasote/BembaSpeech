## MU cifungo Muhenda na banankwe baikelemo imyeshi ine. 
## Basuka baishiba no lulimi lwa ba Makusuli. 
## Ifyakutontonkanya te pa bwingi. 
## Baleefwaya no kuti beshe ukufyuka. 
## Nomba inshila teyo bashaishibe umwakulola. 
## Cabapeseshefye amaano ico babatekele bashibepaile ngefyo baipeye umunabo. 
## Pantu ninshi balishibo mulandu kale. 
## Ifyakumfwaumfwa elyo fyafula. 
## Uku baumfwa ukuti inkondo ili no kubuka na Bawe abo balecushanya na Bamakusuli. 
## Uku nako abati pakuya ku nkondo kano babala batula ifita ku mipashi yabo, ku mili sha mipashi nabo bene. 
## Ala bantu kuti imitima basendele kuminwe.
## Amashina ya aba bantu ni Mindulu na Mapenga na Kaswaluwe, umbi nao Shankole, elyo na Muhenda umukalamba wabo. 
## Batilefye cilya inkondo yaima baisa bakuntila na ku ciibi abati bese kucilye. 
## Ala imitima te pa kufuma.
## Icilye tacakokwele saana iyoo. 
## Abantu bonse balefwayafye ukuti ba Muhenda ne bumba lyabo babatulanyeko ku bulwi. 
## Nga balalisha shilya mfuti shabo nalimo Abawe teti bamone pa kusalapukila. 
## Kaitali fye na Muhenda babili epeela e balefwayo kuti babepaye nge paki lya mipashi yabo. 
## Icintu bwingi casowesha, batina. 
## E Pakulaye cilayo bebele: nga twalwishe nkondo na imwe ninshi ubweni bwenu bwapwa mwaba muli bakaya bape. 
## Tulemupeela abanakashi bakuti muupe, pantu ifwe kuno mwesu abaleya mu bulwi bonse kano bali ne ng`anda. 
## Aba bene e shuko lyenu, e mupashi ukulungama. 
## Inkondo bailwile nshiku shine. Abawe nabo bakosele cibi. 
## Nicifye mfuli nasho shaba; basuka bacimba. 
## Muhenda ico e ntungulushi yabo ena bamupcele umukashana Kashimoyo, umwana wa mfumu Mutombo wine. 
## Kanshi ilyo inkondo yapwile elyo kwali no bwinga no kwangala saana saana; 
## kwaba no kuya ku mpili shamipashi. 
## Baileikata Abawe bene abo e paki baashukile ubo bushiku. 
## Bonse abalendo baaba nomba bakaya balai kalafye nga ba Makusuli.
## Imisango ya aba bantu mwandi yali iyaseka nganshi. 
## Yatile nkondo ishipwafye cabwela caisha no mwana. 
## Kwaliko icimusango cimo ico balecila. 
## Neci cimusango cali cakucindikilamo abafwa. 
## Balecila ngo muntu afwa babala bamushika mu mbali ya mushi. 
## Panuma elyo babika mu kapapa ka mbushi iyo bepeye. 
## Eyo bayashika ku mpili sha mipashi yabo. 
## Pa kuya ku ku mushika batala bacite cimunwa pakwibukishe mfwa yakwe. 
## Kuli wati nalimo afwile pali mailo kanshi wa myaka ishishi bantu. 
## Umusango umbi baleti nga baikato mweni uo bashishibe, balala bamutwala ku mfumu yabo. 
## Uyo wine amwikete ena bamulambulako mulume wa mbushi. 
## Pantu imbushi ine iyo ninshi emo bakesabika amafupa yakwe nga afwa, pakuyashika ku mpili sha mipashi yabo. 
## Panuma elyo baeba no um wikete abati: Nomba kepaye cipondo cobe.
## Pakwipayo muntu wa musango yu tabafwaya kuti afwe bubi-bubi iyoo. 
## Eco kuti nga atampo kulila no kupulukuta, balamupapata kuti ashipe afwe ngo mwaume.
## Uyo muntu nga afwa mu mutelelwe ukwabula ukucusha saana ninshi uumwipeye akaba ne shuko lyakushipa mu nkondo no kwipaye filwani ifingi. 
## Kabili bakwato tumyele utwatwa nganshi. 
## Kuti nga bakulasa kamo teti umone na pakulukuntila. 
## Imilomo yabe yakobama nge milomo ya bamucence, kabili iyawa saana ngo tulesala. 
## Tabekata ku minwe iyoo, bakakila ku mwando. 
## Pa kwipayo muntu kuti baposafye ukutalikutali no mwine pami tenekele na kwenekela nga nabacenjela.

