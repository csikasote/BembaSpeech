## Ukusembululwa nangu Ukuputulwa kwa banakashi
## Bushe ukusembululwa nangu ukuputulwa kwa banakashi nicinshi?
## Ukusembululwa nangu ukuputulwa kwa banakashi kuputula kumufulo nangu ukwalula kwa fyamfwalo ifya banakashi apabula umulandu nangu umo uukumine ku bumi. 
## Uyu mulimo walikwata amashina ayengi nganshi pamo nga ukuputulu, ukusembululwa kwa banakashi elyo nokusembululwa kwa ntambi ukwa banakashi. 
## Ici cintu cilakalipa sana ku bumi bwa banakashi elyo tacakwata na mulimo iyo.
## Ubwafwilisho no kutungililwa eko fyaba mu calo ca Australia
## Ngacakuti ilyashi limo pali ifi fintu lyalimicitikilapo kuti mwasanga ukutangatwa ukwabula ukulipila pamo nokutungililwa mu calo ca Australia. 
## Bashingánga, ba katangata pamo nababomfi bambi pamo naba kafundisha kuti bamyafwilisha.
## Nga mulepekanya ukukwata umwana, 
## kuti mwafwaya ukulanda naba shingánga, 
## bakatangata nangu ababomfi babumi bambi pakuti mukwateko ubwafwilisho nabumbi panshita ilyo muli pa bukulu elyo nalintu mwakwata umwana.
## Ukusembululwa nangu Ukuputulwa kwa banakashi mulandu uwakakata sana mu calo ca Australia.
## Ukusembululwa nangu ukuputulwa kwa banakashi takwasuminishiwa mu calo Australia. 
## Ici kuti cabimbwamo ukutuma umuntu kunse ya calo ukuya sembululwa, nangu ukupekanishisha, ukutungilila nangu ukukoselesha umuntu ukuti asembululwe.
## Umuntu uwacita iyi milandu kuti akakwa, abe mwanakashi nangu mwaume.
## Ngacakuti ilyashi limo pali ifi fintu lyalimicitikilapo, mulekoseleshiwa ukufwaya ubwafwilisho elyo imwe tamwakakandwe namafunde ya calo ca Australia.
## Kwalibako utubungwe natumbi elyo nefintu ifingamwafwilishako.
## Kuti mwasanga ilyashi lyonse ilyapa kusembululwa nangu ukuputulwa kwa banakashi pe buula lyapa intaneti ilya Ciputulwa Icishibisha Abantu pa Kusembululwa
## 1800RESPECT kabungwe kamu calo ca Australia akabombela mukupanda amano mu milandu ya kulungana nabantu ku maka elyo no bunkalwe no mutitikisha mu mayanda. 
## Aka kabungwe kalapelako ilyashi lya bumpanda mano ilya lutu kabili ilya nkama pali lamya elyo napa intaneti. 
## Ba mpandamano bakomfwa kuli fintu mulelanda, ukwasuka amepusho yenu elyo nokumituma kumbi uko mwingasanga ubwafwilisho mu ncende yenu.
## Ngacakuti imwe nangu umuntu umbi untu mwaishiba, alisendwako kunse ya calo pakuti bayemusembulula 
## nangu limbi muletontonkanya ukuti uyo muntu kuti aba mubwafya bwa kusendwa kunse ya calo pakuti baye musembulula, 
## tumeni lamya pa nambala iishisalwa ubushiku nakasuba iya bwafwilisho bwamukampampa pa 1300 555 135 nga mwikala mu Australia
## nangu pa +61 2 6261 3304 ku bali kufyalo fimbi
## nangu lanshanyeni ne ofeshi lya calo ca Australia ilili mupepi naimwe pa dfat.gov.au.
## Bushe mulekabila uwakumipilibwilako icitundu?
## Tumineni akabungwe ka Kupilibula no Kwalula Ifitundu pa 131450. 
## Bakapilibula wa fitundu ukufuma ku TIS kuti bamyafwilishako ukupilibula ifitundu lelo tekuti babombele kuli bumpanda mano. 
## Ukutuma kwa lamya konse kwa lutu kabili ukwa nkama.

