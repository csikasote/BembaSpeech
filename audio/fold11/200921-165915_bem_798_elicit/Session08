## Umutitikisha wamu Ndupwa ne Fitupa Fyabwampano
## Abantu ababa pa Fitupa fya bwampano tabalingile ukwikala mu bwampano bwa mutitikisha pakutifye bekale mu calo ca Australia.
## Mu calo ca Australia, umutitikisha wa mu ndupwa namu mayanda tawasuminishiwa.
## Pamo nga umunobe, abamulupwa nangu abekala calo bambi tekuti bakutinye nangu ukukupoka insambu shakwikala kobe.
## Ngacakuti walikwata Icitupa ca Bwikashi icanshita inono nangu Icitupa ca Kwenekela Icupo elyo walapita mu mutitikisha wamu ndupwa, 
## elyo no bwampano bobe bwapwa, 
## kwaliba ifyayanshikwa mu mafunde yamikukile no butandashi aya calo ca Australia ayakukusuminisha ukukonkanyapo ukwipusha ukukwata Icitupa ca bwikashi icakubelelela.
## Ubuteko bwa calo ca Australia tabusuminisha umutitikisha wamu Ndupwa namu mayanda nangu cingaba shani.
## Umutitikisha wamu ndupwa namu mayanda milandu iimpinkana na mafunde. 
## Umuntu uwacita iyi milandu kuti atwalwa kucifungo, cibe mwaume nangu mwanakashi.
## Umutitikisha wamu ndupwa namu mayanda musango wa cintinya icamapange ya kupindulula umunobe ukupitila mukumuletela umwenso nangu ukumonawila ubucingo nobwikalo bwakwe.
## Umuntu onse uulepita mukutitikishiwa kwa mu lupwa namu ng’anda mu calo ca Australia kuti asanga ubwafwilisho ukufuma kubafwilisha muli iyi milandu.
## Kuti wasanga ubwafwilisho mu musango uuli onse uwa citupa cakwikala kobe nangu imyendele yobe.
## Tacilesakamika ngacakuti ubwampano bobe bwalipwa nangu iyo – kuti wayafwilishiwa.
## 1800RESPECT kabungwe kamu calo ca Australia akabombela mukupanda amano mu milandu ya kulungana nabantu ku maka elyo no bunkalwe no mutitikisha mu mayanda. 
## Aka kabungwe kalapelako ilyashi lya bumpanda mano ilya lutu kabili ilya nkama pali lamya elyo napa intaneti. 
## Ba mpandamano bakomfwa kuli fintu mulelanda, ukwasuka amepusho yenu elyo nokumituma kumbi uko mwingasanga ubwafwilisho mu ncende yenu.
## Nga ulefwaya ukwishibilapo nafimbi pa mutitikisha wa mu ndupwa ngacakuti walikwata icitupa:
## Ilyashi nalimbi pa mutitikisha wamu ndupwa ne fitupa kuti lyasangwa pe buula lya pa intaneti ilya Ciputulwa Cibombela ku fya Mukati ka Calo pa www.homeaffairs.gov.au.
