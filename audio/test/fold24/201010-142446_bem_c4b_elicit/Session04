## KU MITUTU
## Ku mitutu e ku cifulo uko abalumendo na bakashana batemwa ukwangalila mu nshita ya kukula kwabo. 
## Kuli ici cifulo abalumendo na bakashana balanga ukumfwana no kwangalila pamo. 
## Te ku cifulo ca kwangala fye lelo no kusambililako ifyo bafwile ukwikala mu mabumba ne nsansa ne cikuuku ne milimo imbi iyalekanalekana.
## Imitutu tuyanda uto bakuula utwafimuti, atemwa amabuula atemwa utwafyani. 
## Pa kukuula bateta utumuti baimika bwinobwino, 
## bakakila no lushishi pakuti tukose, 
## babuula na mabuula atemwa icani bafimbako, 
## basha no mwinshi, 
## babikamo ne ciibi, 
## bawamya no lubansa.
## Cilawamisha nga impendwa ya baice ili ikalamba, pakuti balebuta bwino. 
## Impendwa ifwile ukuba ukufuma pa baice batatu ukuya na pantanshi, pantu nga bacepa tacinunkila iyo.
## Ifipe fya kubombela ku mitutu fifwile fyateyanishiwa, 
## ifili ngo tulongo twa kwipikilamo, utusupa twa menshi no tupe twa kunailamo ubwali, ubunga no munani te fyakulaba.
## Pa kuya ku mitutu, ilingi line baya fye ulucelo, nelyo lilya akasuba kaba icitumbasuba.
## Pa mulandu wa kuti utumilimo tubombwako twingi, kanshi nga kuya icungulo teti cifukile. 
## Ifi ulwakuya mu mpanga na bakalamba nalo lwakosa, balesha ukwishibishako abafyashi ukuti bapangile ukuya ku mansansa. 
## Limbi balaba ne shuko, pantu kuti caba fye nkuma, elyo abafyashi nabo bapangile ukutuusha. 
## Bambi bena nga cayafya kusheta ulushishi, atinamina fye ku mitutu; lelo te bengi bacita ifyo.
## Imitutu bapangila kunse ya mushi. 
## Lintu bafika uko bamona ukwawama ukukuulila imitutu, abalumendo bali no kuteta ifimuti, abakashana nabo baletunta ukutulika pamo apo basebele. 
## Nga fyaseka, bafunda no lushishi, batunta na mabuula atemwa ifyani, bali no kutendeka ukwimika no kufimbako amabuula atemwa icani. 
## Abakashana baleikata imango, abalumendo balebanga. 
## Nomba amakuule nga yapwa, abalumendo bali no kuya mu kufwaya umunani wa nkasha. 
## Nga cakuti bakulila libela imitutu, abalumendo balungama fye ku kufwaya umunani; ku kuteya ubulimbo, atemwa ku kuloba isabi.
## Ilyo abalumendo balecita imilimo imbi, abakashana nabo nafitwalinkana ne milimo imbi iya kufukisha inanda, 
## atemwa bele ku kunukula ubowa nga ni nshita ya mainsa.
## Uku kubuta kwa ku mitutu kwa cinecine, te kulya ukwa maloba iyo. 
## Nga bamona inshita yalinga iyakuteyanya icakulya no munani bepike nao wapya, 
## kuti baeba bonse ukukolongana pamo, elyo abanakashi balatebeta mu mitutu umo bacitile utumashiko. 
## Inshita ya kulya nga yafika, abanakashi batwala ubwali pa nsaka apali abaume, 
## nabo bashala balelya mu nongo pamo na bana abashilingile kulya pa nsaka. 
## Amenshi ya kusamba pa kulya no tunani twalekanalekana nabapungwilapo.
## Icungulo nga cafika ninshi abo batile e bacimbwi, bali no kufuma pe bumba lya bantu,
