## elyo asosapo no tumashiwi tumo aleikunkunsha na pa cifuba ati:
## Mung`omba ulila nshi? 
## atemwa mung`ang`a nshi?
## Ndile ng`anda!
## Waimona kuli ani?
## Naimona menso kubekabeka nga ne ulele pa lwino ndoleni ee!
## Twakulola!
## Kantwa mpela inanda. 
## Asontapo uo aletu nganya ukuti e ukwete nanda.
## Nomba uo alumbula nga cakuti e ukwete nanda, ninshi nabo pali iyo mpuka bashuka, e bali no kucita fyonse ifyacilacita abanabo. 
## Lelo nga apusa aluba, ninshi bapyako, abo bene bali no kubwekeshapo nakabili, abafilwa bafwile ukubapela akalandu. 
## Tabacusha iyo, kuseka fye. 
## Umuku wa cibili nga'balefwaya kabili kuti baimba ulwimbo, lelo nga tabatemenwe kwimba kuti basosapo fye amashiwi yakutila:
## Mulalya mulasha utupunda, 
## Mulalya mulasha utupunda! ; 
## Apo pene bafumbata ne minwe, elyo kabili abali no kusonta basonta nakabili uukwete inanda nga filya fine baciba bacitile pakubala.
## Nomba nga batendwa ukwangala shikitishikiti, balacita utwangalo tumbi, nelyo utwakwangufyanya ukusosa utumashiwi,
## elyo abafine ndimi, baleluba na pa kusosa balebaseka. 
## Eko tuli tumo utwakuti cila muntu ali no kusosa imiku ukulingana nomo bapendela abene, imiku ine nelyo isano. Tumo utuli ngo tu:
## Nshinguluke culu ntobe tondo lusengo pe koshi.
## Tulekasholola aka pa kakopo.
## Cilemba mukulu mutongama pa luputa.
## Kalulu umumpashanya anya apaseba tata.
## Iciti co, cili kwi nciciluke cincena.
## Nashama ifyashama Nsamya.
## Kuti bacita fye utwingi, mpaka ne nshita ya kuya ku kusendama yafika. 
## Nshita iyo ninshi nabwila no mweshi naubalika nshibalika.
## Nga bayapona mu tulo tekwakwishiba nelyo bucele; nga tulumendo natulaba na ku kukosha umulilo pa nsaka.
