## Ukuufya Abaice Mukupatikishiwa
## Ukupatikisha uuli onse ukuupa nangu ukuupwa mulandu uukulu saana mu Australia.
## Mu calo ca Australia, abantu balikwata insambu shakusala ukuupa nangu iyoo, elyo no muntu untu bengopa. 
## Inshita ishingi, umuntu afwile acila pa myaka 18 iyakufyalwa elyo engasuminishiwa ukuupa nangu ukuupwa. 
## Munshita shimo shimo umuntu uucilileko pa myaka 16 kuti aupa nangu ukuupwa ku muntu uucilile pa myaka 18, 
## lelo palingile paba icipoope caku cilye camilandu.
## Cilapinkana namafunde ya calo ca Australia ukupatikisha, ukutinya, nangu ukubeleleka umuntu pakuti egengila mu cupo. 
## Kabili cilapinkana namafunde ya calo ca Australia ukukoselesha nangu ukupekanishishako umuntu icupo icakupatikishiwa, 
## elyo nokusangwa mwibumba ilyabaleufya icupo cakupatikishiwa ngacakuti teiwe cikumine. 
## Ici cilekumafye ku fyupo fyonse, fibe fyamwi funde, ifya ntambi nangufye ifya mapepo.
## Icupo cakufwailwa, umo bonse babili baisuminina ukupana, capusana necupo cakupatikishiwa. 
## Ifyupo fyakufwailwa fyalisuminishiwa mu calo ca Australia.
## Ngacakuti imwe nangu umuntu umbi untu mwaishiba ali mu busanso tumineni ba kapokola pali 000.
## Ba Kapokola mu calo ca Australia bantu abasuma kabili abacetekelwa.
## Ngacakuti mulefwaya uwakumipilibwilako icitundu tumeni pa 131 450.
## Ubuteko bwa calo ca Australia Mulandu ukusenda nangu ukutwala umuntu kucalo cimbi kucupo cakupatikishiwa 
## nangu ukweba umbi ukupekanya ici cupo ukuyaupa umuntu umo kulya, 
## elyo nabalepekanya ubu bwinga kuti bakakwa mu cifungo.
## Inshita shimo abantu balasendwa ku fyalo fya kunse mukupatikishiwa nangu ukubelelekwa ukuya kunse ya calo nokuyapatikishiwa ukwingila mu fyupo. 
## Ici cilapinkana na mafunde elyo kuti mwafuma no kukakwa.
## Bushe iwe, nangu umo uwo waishiba, ali mubwafya?
## Ngacakuti iwe nangu umuntu umbi untu waishiba ali mu cuupo, 
## nangu ali mu busanso bwa kwingila mu cuupo ca kupatikishiwa, 
## kuti watumina ba Kapokola ba Calo ca Australia ba AFP pa 131 237 pakuti ukwateko ubwafwilisho.
## Mwaliba utubungwe natumbi utwaposako sana amano kulyashi lyandupwa mu calo ca Australia utwingafwilisha.
## My Blue Sky kabungwe akabomfya intaneti akaipelesha mukupeela ubwafwilisho pa milandu ya kucingilila ifyupo fyakupatikishiwa, 
## ukupanda amano elyo nokutuma abantu kuncende sha bwafwilisho kumbi.
## Tumeni lamya pa (02) 9514 8115, 
## tumeni kakalata kapali musange pali 0481 070 844, 
## tumeni inkalata yapa intaneti pa help@mybluesky.org.au, 
## nangu tandaleni pe buula lyapa intaneti ilyaba My Blue Sky pa www.mybluesky.org.au
## 1800RESPECT kabungwe kamu calo ca Australia akabombela mukupanda amano mu milandu ya kulungana nabantu ku maka elyo no bunkalwe no mutitikisha mu mayanda.
## Aka kabungwe kalapelako ilyashi lya bumpanda mano ilya lutu kabili ilya nkama pali lamya elyo napa intaneti. 
## Ba mpandamano bakomfwa kuli fintu mulelanda, ukwasuka amepusho yenu elyo nokumituma kumbi uko mwingasanga ubwafwilisho mu ncende yenu.
## Tumeni lamya pali 1800 737 732 nangu kabiyeni pe bula lyapa intaneti ilyaba 1800RESPECT pa www.1800RESPECT.org.au.
## Nga ulefwaya ukwishibilapo nafimbi pafyupo fyakupatikishiwa:
## Kabiye pe buula lyapa intaneti ilya Ciputulwa Cilolesha pafya Mukati ka Calo ica pa www.homeaffairs.gov.au 
## Ufwaye ifilembo ifyakutila Ã¯cuupo cakupatikishiwa.
