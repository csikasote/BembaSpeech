## Imfumu lyonse ibafye iyalungama.
## Ilyo uletungulula uipekanye nakuli fyonse; umucinshi elyo nefyakosa.
## Tekwesha kulekela babiyo bakutungulwile ubufumu, kuti bakufulunganishisha.
## Nga uefwaya bakucindike ufwile wakwata imisango iisuma.
## Umuntu uuitunga ukuba umukankala nangu imfumu elyo ninshi tewakubufumu.
## Ilyo cimo cakukalipa ufwile ukutekanya pantu kuti waisaiseka panuma yakulufyanya.
## Bulupwa bwa cupo tabupwa nangufye mwingalekana.
## Pakwikala bwino nabenabuko ufwile watontonkanya sana ilyo taulacita icabipa kuli bena.
## Ufwile ukucindika nokutangata abenabuko, lelo wicila mucipimo kuti wafwafye mukulwisha ati bakutashe.
## Fyonse ifyo waposa ku buko tekuti ufibweshe nga cakuti fimo fyalubana mwalekana no mukashi obe.
## Tacayanguka ukusekesha abenabuko-kuti wafwapofye mukulwisha ukuti bakutashe.
## Nga ulefwaya ukupusuka ku mfula ufwile wakwata ulubilo pakuti wayauba.
## Umwana uucili munuma yabanyina bushiku bumo ewingesa afwilisha abafyashi bakwe.
## Umwana wa mubiyo tekuti akumfwe nangu cakuti ulemufunda fye ifisuma.
## Kuti wafunda umwana ukubomfya ubwembya lelo ngawacilamo kuti cakutwala ku cifungo.
## Amaka yabanakashi yalapelela mukubomba imilimo imo imo.
## Witendwa bwangu ukucita icisuma, ukasuka aufikilisha.
## Pakubomba bwino kano uli umutende.
## Tebonse abakalamba abengaba na mano yantu bakwete ku bwaice.
## Tekuti ubelame ngacakuti uli wa mano bakakwishiba.
## Umuntu uwakwata ulupwa ulukulu ninshi mukulu.
## Ucenjele kubalekubeleleka, bakakupwila ifyo wakwata nokukusha bakaushe weka.
## Wicetekela ababiyo ukukulwishisha ubwikalo.
## Mulelipila bwangu inkongole pakuti belamitwala ku filye.
## Ponse apo washukila ifisuma palakabilwa ukubwelelapo pantu limbi kuti wa shuka nakabili.

