## Umuntu nganaikuta tasakamana pabucushi bwa munankwe.
## Umuntu uwabipa tapilibuka bwangu.
## Umuntu nangu umulandu wabipa taupilibuka bwangu.
## Ukuipililika pakulubulula umulandu.
## Wamfyengelesha fye.
## Ilyo cimo capamfya nobushiku bonse kuti waenda mpaka ucibombe.
## Ukwila kwa bushiku tekuti kuleshe uuleya kumwakwe ukufika.
## Ilyo ulekabila icintu cimo, takuli cingacingilisha ukuti ucicite.
## Umuntu nga aililwa tasala pakulaala cikulufye atubilisheko.
## Umuntu uwaba ne misango iibi elyo nakamusango kamo akasuma.
## Cilaumo palwakwe; abaleya baishibile, nabaleshala nabo baishibile.
## Ukupatikisha umuntu ku fyakumupinda ifingi.
## Akakupinda tawakanwe na menshi.
## Ukupamfiwa sana pakupingulo muntu icakuti mwalufya nomulandu apo wiminine.
## Ukucilinganya umuntu ilyo alelubulula umulandu.
## Ukulufyanya kupya kuti kwalenga abantu bebukishe nefyakale.
## Ngataulemfwa ifyo ndekweba ndekusha ushale waimwena.
## Tekuti wishibe ifyo umunobe aletontonkanya.
## Umweni afwile ataluka ku malyashi yamushi yonse pantu kuti ailetelela.
##  Umuntu nga alemana tamufwile mwamuposa nangu ukumulabako kwati alifwa.
## Tekuti ukomenene inshiku nangu ukwimike nshita.
## Umuntu uushilefwaya kusangwa na banankwe lyonse alafwayapo akabepesho kamo.
## Ngabakusoka ufwile wacenjela.
## Umuntu uwakwishiba bwino tekuti akwalukile nakalya.
## Takwaba kwishiba ico Lesa alekupela. Nga mwana nangu cilema ufwile wapokelelafye.