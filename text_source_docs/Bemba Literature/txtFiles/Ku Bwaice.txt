ro =

Ze» a = af S. u he AN

ys Ps
f

  
   

MPEG CMON.

      

   
 

tA youl Y (ype
ANCOR

\ yrs we

“4G
—

Y

Vy << l,

‘ ve 77

y rag!!//)
Y/ Si

S da
fs i ee

a

 
  

    
  
KU BWAICE

by

7

E. M. KASASE

In association with
THE NORTHERN RHODESIA
PUBLICATIONS BUREAU, LUSAKA

FALLONS

 
   

w

First published 1962

wn

10.

II.

I2.

      

Fallons Educational
Dublin § and 1 Fur
of Ireland at Parkgate Printing Works, Dublin.

   

supply Company, C. }. Fallon Limited, Kingsbridge,

      
 
 

   

? Street, London, E.C.4. Printed in the Republic Be

F. 325 (BEmMpa) 1 1

IFILIMO

UBULIMBO

Ku Mirvutru

IFIKWA

Uxusapa Irisaso FYA: MU MPANGA
SHIKITISHIKITI

antocenn

AKAMBE

IMISEPE

IMPETA

MULAMBILWA

AMALIBA (I)

Ama ipa (II)

TmILIMo NA BAKALAMBA
NyeLe ya Tata

Leto (Mu Nsuiku sHa Nompa) .

14

VJ
1g

20
   

   

MWE BALEBELENGA

Fyonss ifilesangwa muli aka katabo, e ficita abaice;
na ine wine nalificitileko. Eco kanshi na imwe nga
mulefwaya ukufyumfwa no kuficita kuti mwaficita.

Ifingi filetulangako ifyo tufwile ukwikala ne nsansa
mu mabumba na mu tubungwe twa baice; fimbi
nafyo filetulangako inshila shimo isho twingasansa-
mushishamo abakalamba.

Ipusheni na ku bakalamba, pantu te fyonse
njishibe, epali nindabako fimo na fimbi ifyo
nshibwishe kuti bamushimikilako.

Epwarp Mwanco Kasase.
cite ir Pt

1. UBULIMBO

Bane ee!

Heee!

. Mpingule kalandu!

Pingula!

. Natuleya ku kuteya ubulimbo!

Eyaaa mwandi, wapingula bwino, natuleya.

>

ee

|
oS

Konda bulimbo,
Ubikemo ne pindo nga bukuleke,
Wapyako shikulu.

URKUTENDEKA pa mwela no kwisafika pa mibundo, e
nshita yalinga ukuteya ubulimbo, Pantu pali ii
nshita yonse, elyo imiti iingi ibalula yakwata ubuluba,
na imbi yakwata amabuula ayapya. Utuni nato elyo
tusempuka, twalamananya fye, pantu utulyo no tuntu
tumbi utwalowa e nshita tumoneka.

Imiti imoimo iyaishibikwa iyo utuni tulyako umu-
luba no kunwako amenshi ya buci: mipundu, imitobo,
imifinsa ya mu mushitu na imbi iingi.

li nshita imoneka iyansansa ku baice, tabapema
bwino iyo, bapema fye akansanki. Imitima ikalipa
nganshi pa kumona umunani wa tuni uleyangalila fye,
ilyo bena ku mushi icikasha ca kutobela umusalu
caipaya fye; ni cikanda ne mpuupu. Soosa nao mu
mpanga ekalile ukuiconcobwela, alelongofyanya no
kulongofyanya. Awe mukwai ni cikanga balepuke.
Nomba icishele kutila fye akamweo takaileta, kano
we muntu wabilinganapo fye. E pa kupanga ukuya
mu kuteya ubulimbo.

Ubulimbo babufumya ku fimuti fimo ifyaba mu

 
     

2 KU BWAICE

mpanga: icilemba, umupula mpako, icinimbwe,
umwikala-mpungu na imbiko, Ubulimbo bakoma
kuli ii miti e bwawamisha ukucila ubwa ku miti iyo
tushilumbwile, pantu bwena tabubola bwangu, kabili
bwalikonda.

Pa kukoma ubulimbo bwa mwikala-mpungu, ba-
swako tulya tutwalako, baubako amamba, e paku-
lasheta, Limbi kuti baipika elyo batwa, kuti basala
icayanguka pa kucita. Ubulimbo bwa ku miti imbi
bwena pa kukoma kuti bakoma amafwa emo bule-
sumina, elyo balekambatula. Nga bakoma bwakula, e
pa kuya mu mpanga atemwa ku mushitu uko bamona
mutanu eo bayapamina ubulimbo, basakanya pamo
pakuti utuni tatuleputula no kukaanabola bwangu.
Ubulimbo nga bwabamo mutanu elyo buba ubulimbo
bwinebwine. Ubulimbo tabwalula, kabili tabukola
nelyo babikeko mutanu wine, bwaba fye ne nkaki
ukulingana no muti babufumisheko. Bulanunka nga
bwabola. Mutanu nao nga afulisha tabuwama, kabili
nga acepa nalyo cabipa, pantu utuni kuti tuleputula
nga twaikatwa.

Tlingi line ubulimbo bwalinga ukuteya umo
mwangalila, pakuti muleyafwana. Umuntu onse
afwile aikwatila ubulimbo bwakwe eka no kuisungila
mu katontolo.

Pa kuya ku kuteya, balasenda utusembe uto
abafyashi babo babafulila, utwakuipangasha. Ilyo
tabalafika ku fifulo balungeme balakoma utumuti
twa kupombako ubulimbo uto batila imiteela, no
kufundila libela-ulushishi lwa kuya mu kukakilako
inkoka. 5

Cilya bafika pa cifulo balengula umuti uwikalako
utuni utwingi, bali no kunina ku muti wine uyo no
bulimbo balesheta ne mitela nabapikila mu musana

  

      

UBULIMBG 3

 

atemwa basendele fye ku minwe. Nga umuti uka-
lamba nabo bali basano, bali no kunina fye bonse ku
muti wine uyo, elyo balalekanina umwaya imisambo
ya muti. Cila muntu ali no kufika ku mpela ya mu-
sambo, akaka ne cifumbe inkoka, no kulapombako
ubulimbo ku mutela asomeka na mu nkoka akakile.
Bonse bali no kucita ifyo fine. Nga bapwa, bonse
babwelela pa mampanda mu isamba, balalolela, onse
alelolesha ku bulimbo bwakwe. Utuni pa kumona
ukuti umuti waleka ukusunkana, twebele nomba filya
fintu fyacisa tupusaula ku nsaka yesu fyaya, natuye
tuipakishe. Apo ninshi imitela ya bulimbo isonte-
meneko fye ilelolela. Akoni pa kumona uko umutela
ulepele ukucila mu mabuula, kebele kulya kwine ku
kamuti e kwalinga ukwikala pa kubala pa kumona
bwino apali utwakulya. Awe mukwai kuti cilya
katongamako fye kakondwa. Kaesha ukufumako,
kafilwa cakosa fye ndi. Cibinda wa bulimbo nao ati:
“Konda bulimbo, ubikemo ne pindo, wapyako
shikulu.” Nomba kena pa kumfwa icongo, kebele
kandeya, kapupila kanaka fye. Umwine wa bulimbo
afika, akekata, akatinaula, akaposa na mu itumba.
Limolimo kuti twaikatwa fye utwingi pa nshita imo
ine, ukucila nga malabi ne nseba, pantu fyena fyenda
icikunka.

Te ku miti kweka bepaila utuni iyo, kwaliba ne
fifulo na fimbi umo twikala utwingi, umuli nga mu
fibolya, mu nika umo,tunwa amenshi, nangu apo
banika kalundwe na male, konse uku balateyako
ubulimbo. Kuti nga bapwa ukuteya bayaiminina
ukutali, atemwa balasokola nga twile ukutali.

Nga abapalu bele ulucelo, bafwile ukuleka akasuba
nga kabalikisha, pantu utuni tatufula. Kumfwa nga

caba icungulo, lyena bushiku bubapokololako fye.
      

4 KU BWAICE

Nga bayandula ubulimbo bali no kububika mu
tutontolo, imitela bayabika mu menshi pakuti taila-
mbile ubulimbo tabuleshalako,

Nomba lintu bainuka bamona umunabo umo
abwelamo fye, nga balomfwana kuti bamusangwilako.
Nga bafika ku mushi bapela utuni kuli tunkashi yabo
ukuti tusese, nga bapwa ukusesa bapela banyinabo
e beshibe ukutuwamya bwinobwino, no kutasha
batasha abati: “Mwandi tata naukula wakulatulisha
utusuma.”’

Nga cakuti balanika nomba twasuka twafula kuti
banailako na ba pa nsaka, abakalamba nabo batasha
no kutasha,

Limolimo ababamfi batuni tabatwala ku mushi,
balila fye ku mansansa.

2. KU MITUTU

Ku mirtutv e ku cifulo uko abalumendo na bakashana
batemwa ukwangalila mu nshita ya kukula kwabo.
Kuli ict cifulo abalumendo na bakashana balanga
ukumfwana no kwangalila pamo. Te ku cifulo ca
kwangala fye lelo no kusambililako ifyo bafwile
ukwikala mu mabumba ne nsansa ne cikuuku ne
milimo imbi iyalekanalekana.

Imitutu tuyanda uto bakuula utwafimuti, atemwa
amabuula atemwa utwafyani. Pa kukuula bateta
utumuti baimika bwinobwino, bakakila no lushishi
pakuti tukose, babuula na mabuula atemwa icani
bafimbako, basha no mwinshi, babikamo ne ciibi,
bawamya no lubansa.

Cilawamisha nga impendwa ya baice ili ika-

      

   

KU MITUTU 5

lamba, pakuti balebuta bwino. Impendwa ifwile
ukuba ukufuma pa baice batatu ukuya na pantanshi,
pantu nga bacepa tacinunkila tyo.

Ifipe fya kubombela ku mitutu fifwile fyateyani-
shiwa, ifili ngo tulongo twa kwipikilamo, utusupa twa
menshi no tupe twa kunailamo ubwali, ubunga no
munani te fyakulaba.

Pa kuya ku mitutu, ilingi line baya fye ulucelo,
nelyo lilya akasuba kaba icitumbasuba. Pa mulandu
wa kuti utumilimo tubombwako twingi, kanshi nga
kuya icungulo teti cifukile. Ifi ulwakuya mu mpanga
na bakalamba nalo lwakosa, balesha ukwishibishako
abafyashi ukuti bapangile ukuya ku mansansa. Limbi
balaba ne shuko, pantu kuti caba fye nkuma, elyo
abafyashi nabo bapangile ukutuusha. Bambi bena
nga cayafya kusheta ulushishi, atinamina fye ku
mitutu; lelo te bengi bacita ifyo.

Imitutu bapangila kunse ya mushi. Lintu bafika
uko bamona ukwawama ukukuulila imitutu, abalu-
mendo bali no kuteta ifimuti, abakashana nabo bale-
tunta ukutulika pamo apo basebele. Nga fyaseka,
bafunda no lushishi, batunta na mabuula atemwa
ifyani, bali no kutendeka ukwimika no kufimbako
amabuula atemwa icani. Abakashana baleikata ima-
ngo, abalumendo balebanga. Nomba amakuule nga
yapwa, abalumendo bali no kuya mu_kufwaya
umunani wa nkasha. Nga cakuti bakulila libela
imitutu, abalumendo balungama fye ku kufwaya
umunani; ku kuteya ubulimbo, atemwa ku kuloba
isabi.

‘Ilyo abalumendo balecita imilimo imbi, abaka-
shana nabo nafitwalinkana ne milimo imbi iya
kufukisha inanda, atemwa bele ku kunukula ubowa
nga ni nshita ya mainsa.
KU BWAICE

Uku kubuta kwa ku mitutu kwa cinecine, te kulya
ukwa maloba iyo. Nga bamona inshita yalinga
iyakuteyanya icakulya no munani bepike nao wapya,
kuti baeba bonse ukukolongana pamo, elyo abana-
kashi balatebeta mu mitutu umo bacitile utumashiko,
Inshita ya kulya nga yafika, abanakashi batwala
ubwali pa nsaka apali abaume, nabo bashala balelya
mu nongo pamo na bana abashilingile kulya pa
nsaka. Amenshi ya kusamba pa kulya no tunani
twalekanalekana nabapungwilapo.

Icungulo nga cafika ninshi abo batile e bacimbwi,
bali no kufuma pe bumba lya bantu, bayaikala ku
nkungu sha mitutu, nomba ilyo ubushiku bwakosa,
abantu baingila mu mayanda, ifimbwi fili no kute-
ndeka ukulila. Abali mu mayanda baisalisha ifiibi,
basunga na bana babo bwinobwino pakuti cimbwi
eisasompolapo umo. Ilyo caba ku maca bamukolwe
nabo balalila, ninshi bonse baishiba ukuti nomba
bwaca; ifimbwi nafyo fyaleka ukulila.

Lucelocelo abanakashi bali no kushibuka bwangu
ku kukafisha balumbwe amenshi ya kusamba. Balu-
mbwe nga bashibuka bena bali no kuya fye pa nsaka,
balasamba no kusamba, bambi nabo basambila mu
mayanda ilyo talafumina panse. Icakonkapo kwikula
pakuti balumbwe bakwate amaka ya kubomba
imilimo imbi.

Nomba nga bayangala cafuula, bali no kubwelela
ku mushi. Ilyo tabalaima, abanakashi bali no
kulonganika utupe tonse uto bacisa nato, abalumendo
nabo basunga utusembe twabo. Abanakashi bena
balasenda no munani bepikile ku mitutu batwala ku
mushi pakuti abakalamba bayetesha nga nafiwama
ifyo balesashila ku mitutu.

“Mu nshita shimoshimo abakalamba balatandalila

   

 

   

KU MITUTU 7

aba ku mitutu no kumona ifyo imilimo yabo
ilebombwa, nefyo baleyangala. Lilya bafikako, ica-
ntanshi kulolesha ifyo abalumendo bakulile amansa-
nsa, nga nayawama atemwa tayaweme. Bali no
kumona uulengelesha nelyo uusakaisha fye, babeba
nefyo beshibe. Bali no kumona ne milimo ya bana-
kashi ifyo ileenda. Bamona abaishibisha ukwipika
no kubumba amafwasa ya kwipikilapo, no kuteka
ifipe bwino no busaka bwa mukati bonse. No
kumona uwacikuuku ku bana, no kumona abacincila
na bananani. Conse nga balefwaya kuti balyako nefyo
bepike, pa kwishiba uwipike ifyatalalila atemwa
ifyanunkila. Ukunona kufuma ku bwaice.

Abatandashi nga bafika ku mushi, balashimika
imilimo ya muntu onse, umulumendo atemwa
umukashana ku bafyashi na ku bakalamba bambi,
apo bekele icibwanse atemwa pa nsaka. Kumfwa nabo
nga baumfwa fimo tafiweme, balafunda abana na
beshikulu bwinobwino, pakuti belakula na _buci-
pelelo, balabalanga ne milimo balelufyanya.

Kanshi nomba twamona ukuti ku mitutu te kwa
masange fye iyo, kwaba mu kufundisha abaice mu
kukula kwabo ifyo bali-no kusunga amayanda yabo
nga bakula, mu kwipika no kusakamana ifibombelo
fyabo, no kukwata icikuuku. Muli fyonse ificitikwa ku
mansansa emo ifikolwe fishibila umusango umwana
wabo akaba nao nga akula. Kanshi cilabafwako
ukubakusha mu buntu bwinebwine, mu kubalesha
ifilubo no kubafunda ifisuma.

Abaice nabo balatasha nganshi nga abakalamba
baletasha imicitile yabo, no kushipikisha balashipi-
kisha ukucitilapo na fimbi ifisuma ifyakusansamusha
abafyashi babo.
  

8 KU BWAICE
3. IFIKWA

Uvsuipamsita kanwa kakwe akomfwa ukununka.

Ifikwa balumendo bateya, abakashana tabangalako
iyo, kanshi mu lyashi ih abakashana bena tabalumbu-
lwemo. '

Ulwakuteya ifikwa lwisa mu nshita ya mainsa,
ukutendeka mu mweshi wa Kabengele, ukwisafika na
mu kapepo, pantu muli ii nshita umushili uba
uwanaka, ne mfuko shine e nshita shatemwa ukutuka,
elyo ne filyo fifula mu mpanga na mu mabala; no
kunona elyo shinona.

Imfuko ni mpuku iyatemwa ukwikala mu mushili,
ipita mutunta panshi. Umushi waba panshi, nomba
iloba ilyo ituka e limoneka, no kwishibila eko abantu
beshibila ukuti pali umushi wa mfuko, kumfwa
umuli itumba limolimo, abati emo ipita pa kuya mu
kufwaya icakulya caiko. Mu mushi imfuko isendama
pa tufyani utwanaka, kabili yabusaka sana, pantu
ifilyo na mafi tafiba apo ilala. Icilyo yatemwisha ni
lombwela, utumpolyo, insaasa, kalundwe, ifyumbu,
umumbu na fyonse ifya mu mushili.

Imfuko yaba na kamucila akepi, utumakasa utusu-
ma utwabuuta kwati mwana wa kanya, no tumeno
twa pa mulu na panshi twaba utwasansabala. E
kwafuma na lilya ishiwi batila “wasansabala ameno
nge mfuko”. Taimona bwino mu lubuto, kano fye
mu mfifi mu bwendo bwaiko. E calenga taifumina
panse inshita ishingi. Iyafumina panse nga baitola
bailumbula ukuti “pupute’’. Tayakwata mpantila nge
mpuku shimbi, pantu tayaba na busali.

‘Abalumendo nga bamona ukuti imfuko shiletuka
sana, atemwa bafyashi e bashipundilila ico shileo-
naula ifyakulya mu mabala; abalumendo batemwa

  

 
    

IFIKWA 4

 

nganshi pakuti bafwaye umunani uuleonaula ifya-
kulya mu mabala.

Ifyo bacita pa kwipaya imfuko, bafumina mu
mpanga, mu mitengo no tusembe utwatwa pa kute-
menako ifimuti fya kupama ifikwa. Mpaasa e muti
wawamisha ukupamako ifikwa, limolimo no muputu.

Nga bakoma ifikwa no lushishi bafundila libela.
Nga bali abengi balongana pamo epo balakulila
ifikwa. Pa kupama ifikwa balinganya bwinobwino, ku
mpela baputulako utulushishi tonse, baisatula na
menso, utupunda tubili konsekonse umwakupisha
ulushishi. Nomba bapuma bwinobwino pakuti taci-
lepwike, elyo basotola ku cimuti. Nga bafumya
icikwa ku cimuti, balapisha impela ye sembe mu
mbali, emo bapisha no lushishi ulo bapyatile
umumposepose, nabakaka ne nkotya, e kushishila.
Balapyata na umbi umuposepose uo bapisha muli
yalya menso bashile, bakakako no lupoopo. Amashina
ya lushishi ulu lonse, lulya bashishilisha mu mbali
ya cikwa batila kakota, no lupita mu menso batila
akalume, eko babika na lombwela. Akakota e kekata
ne mfuko nga yaputula akalume.

li milimo yonse nga yapwa, nomba kuteya. Nga
umo alengula imfuko apo yatuka, afwile ukwishiba
uko ifuma, e pa kutula ‘ubwendo ku mupini no
kulinganya ne sembe ukwabula ukupishako iminwe,
kano fye pa kufumya iloba, Nalyo kucita fye bwino,
e pa kushikapo ne cikwa. Ulupoopo nashimpa no
kupopela panshi pakuti icikwa tacishulike. Akakota
alosha kulya ifuma, ashika na bwinobwino, impela
shonse isha kakota na kalume alosha kunse. Umupeto
ashimpa mu mbali, elyo aupeteka aisakakilako na
kalume pamo na kakota. Nga ateya apwa, nomba.,
kuyatula umumpempa uwakupisha impepo. Bali no

 

 
10 KU BWAICE

kucita ifyo fine bonse umo bapelele. Nga pali
uupamine ikumi atemwa ukucilapo kuti ateya
fyonse, e pakulabwelela ku mushi. Nga balefwaya
kuti bapitamo ukulengula ifyo babalilepo ukuteya,
limolimo balepaya.

Nakanda nakabushe imfuko pakumfwa umwela
waingila mu mushi waiko uwatalala, yaima ukuyaci-
lika apalepitila umwela. Lilya ili mu kuya, yapita pa
cikwa, yasanga akalume na kalombwela, ili no
kuputula ulushishi ku meno pakuti isendeko kalo-
mbwela, atemwa ukuputula fye pakuti inshila ishale
umwakupita. Kuti cilya yati fye cetu, ukucetula aka-
lume, umupeto wafwampuka, akakota kali no
kufululuka mu cikwa, kaisaikata imfuko ku mutwe
atemwa mu mukoshi nelyo pa citimbatimba, nelyo
fye ku kuulu, nangu ku meno, no kufwa yafwa.
Limolimo kuti yatutila mu cikwa na ku mpepa.

Ulucelo nga bwaca kuya ku kulengula iftkwa. Bali
no kuila fye pamo umo bailile ku kuteya. Ilyo bafika
pa cikwa ca munabo, bamona ukuti cili londo,
cibinda acincila no kucincila, acetekela ukuti ala-
bamba asosa no kusosa ati: ‘Londo kapeto, we
cikete banshimba, bacanga abalakulondawila.”

Icikwa nga nacikata, umupeto ulalondomana,
tawinama ngomo baciteyele, kabili nga nacipusa
ulololoka, ninshi nacisankwila.

Cilya cibinda afikapo, alashula, na banankwe
balemulolela. Nga akulula asha ateya nakabili, kabili
elyo baya balelengula fimbi. Uushukile kuti aipayamo
cipepete uwinewine, uwakuti na meno yalilumba na
mu masaya mwafita na fititi.

Abapaiu nga balengula ifikwa fyonse bamona nefyo
bapaluka, kuti babwelela ku mushi, abafyashi nabo
bapokelela no mucinshi no kubatasha apakalamba.

UKUSABA IFISABO FYA MPANGA Il

Abanakashi tabatumbula mfuko, umulandu wena
nshaishiba. Kanshi mu nanda umo nga tamwaba
tulumendo tumbi, cibinda wine e ufwile atumbula,
elyo banyina basamfya bwinobwino no kwipika.
Imbwa nasho tashilya mala ya mfuko, nalimo eco
basosela no kuti “‘wabipa nga mala ya mfuko”’, pantu
yasulwa na ku mbwa, bayaposa fye ukutali.

Mu mfuko tabashamo muto, nga baipika baleka
fye shakaminina, umucele waingila na mu mutwe,
elyo baipula. Tabababa bepika fye na masako, pantu
yaba ayanakilila.

Imfuko munani uwanunkila nganshi, kanshi nga
baipika teti balekele abaice ebo baletakanya tyo,
balanailapo ubwali batwala na pa nsaka apali
abakalamba nabo balyako. Abanakashi te bengi balya
imfuko.

Pa nsaka abakalamba balatemwa sana nga bamona
umunani wa mfuko, babula no munani umbi bapela
abaice, nelyo fye ni nama kuti bapela abaice, bena
balatobela imfuko. Kuti shikulu bantu nga asuma mu
mutwe aumfwa casowela no kusowela, abaice bena
baleminaula fye amate. Nga pali abo bacena nabo
waumfwa abati: ‘“Kakokotwa na yama, aba nga ni
tata nga ampako.”

Abaice balapalwa nganshi ku bakalamba nga bale-
cita tumotumo utwa kubasekesha. Kanshi ukwipaya
imfuko ni nshila imo iyakusekeseshamo abakalamba.

4. UKUSABA IFISABO FYA MPANGA

Ko.we wakota asabilwa na bana. Pali ili lyashi ni
cintobentobe, nshasose pa balumendo beka, lelo
bonse _pamo na bakashana.

 
12 KU BWAICE

Mu nshita ya lusuba ne mibundo ifyakulya ifingi
ifya mu mpanga filasempuka, e nshita fipya fyafuma
mu bubishi. Ifi filyo fyakulila monse umo ulefwaila.
Nga ulefwaya ukumonona atemwa ukubikako
amenshi niwe mwine, cifu ca ngulube citemwa
mwine.

Ifitwalo fimonaika libililibili ni mpundu, imfungo,
amasuku, insokolobe no tuminu, ifitungulu na fimbi
ifyo nshingakumamo ukutantawila fyonse.

Abaice bonse pamo abalumendo na bakashana emo
bayumfwa ulukula mu kubomba uyu mulimo wa
kupalamika ifitwalo ku mushi ku bafyashi babo.

Ilyo ifitwalo fimbi fishilapya, impundu shapya fye
kale mu lusuba, shalibonga shakashika na cee, ninshi
tacilafika na ku mibundo. Abalumendo na bakashana
bema fye isese pa kuya ku kutola impundu mu fipya
na mu mitengo. Tabalaba kusenda miseke umwa
kutolela no tusembe twa kuipangasha.

Nga bafika mu isamba lya mupundu kutendeka
ukutola no kulabika mu miseke. Nga shapona ishingi
kuti baisusha imiseke bwangubwangu balabwelela na
ku mushi, T'abaninako kabili tabasaila, abakalamba
balabalesha abati mwilaonaula filyo.

Lintu bafika ku mushi banyinabo na banakulwibo
balabasengela no kubapokelela ifyo basendele, e¢
bayafisha pa mwinshi, nomba bapilwapilwa uku-
wamya filya fyakulya batwalilako na baume pa
nsaka, Kuti basalamo ishipile bwino esho babatwa-
lilako. Inshita ishingi batwa ubukambe ebo batwa-
lilako abaume pa nsaka, atemwa bakama ulumembe.

Ulumembe Iwaba ulwalowa nganshi. Limbi bala-
kumbako no musunga. Umusunga wa mpundu
ulakaba sana, tautalala bwangu; eico na bantu bamo
balaipalanyako pa kulondolola ubukali bwabo abati:

  
 
 

UKUSABA IFISABO FYA MPANGA 13

“Ine ndi musunga wa mpundu nyambala pamulu.”
Pantu wena umoneka ngo utalele, kanshi wambele fye
pa mulu. Umuntu nga naimufofola, wena ati
kanjitile onse ku mukoshi, kuti wamoca lopo, alapa
no kuunwa kabili.

Kumfwa nga imibundo yafika, imfungo na masuku
nafyo fyapya, abaice bali no kulaya mu mpanga ku
kutola. Pa kutola imfungo shena fyapusana panono
ne mpundu, pantu ku mfungo kwena_ balaninako
ku tulumendo e tulelukusha, abakashana baletola mu
isamba, Ukuba kwena tabonaula misambo. Amasuku
nayo tabalukusha, batola fye mu isamba nge mpundu.
__Abafyashi balamoneka abansansa pa kupokelela
ifyakulya abaice bafumya mu mpanga.

Ku mfungo bakasako umukola, bakumbako no
musunga uwalowa atemwa uwasasamina panono
imfungo nga shili ishakauka. Amasuku yena yaku-
monona fye. Fyonse ifi filyo filekutika. Na pa kulya
abakalamba balasoso utumashiwi tumo abati: “Awe
e cilya beba abati iyakula yonka mu bana,” Nakabili
abati: ‘“Muntu te kabwa.’”’ Nakabili abati: “Kolwe
akula asabilwa na bana, ifi fyonse nga tulefimwena
fye ukutali atubulakwata bana.”

Abaice apo bekele nga elyo babwela uko bali bele
balashimika ne lyashi ku bafyashi nelyo kuli bana-
kulwibo ifyo bendele, nefyo bacilasansawila abanabo
pa kubwela ku mushi, nefyo bacilasoso utumashiwi
twa kucincisha abanabo; katende shimpo lubilo uuli
na munyina ashale, Awe mwandi te pa busuma.

Kwena cilamoneka ubulanda ku bakalamba aba-
shakwata bana pa mayanda pamwabo,’ pantu ifilyo
fya musango uyu tabafimona. Lelo nelyo cibe ifvo
abali no twaice, balapelako abanabo fyonse ifyo
abaice baleta, pakuti nabo balyeko. Limbi kuti e

   
 

I4 KU BWAICE

balya ne fingi, pantu abengi balibeshiba ukuti
tabakwata bakubasabila utwa mu mpanga. Kanshi
kuti uyu acita pa kape abatwalila noyu nao ifyo fine,
bacila na bacikwata abacilacenwa ne fisonsonkoto.
Nabo balatasha sana abati: “Cinecine € cilya beba
ukuti umubiyo nga afyala wilowa, akakulengela
ukwikuta.”

Mu mikoli ya mpundu abaice balatobamo inta-
mbwa balelya, lelo imikooli ya mfungo yena baisa-
ngula fye impeta ku tulumendo.

Ifilyo fya misango yonse ifitwala mu mpanga, ifyo
numbwile nefyo nshilumbwile, fisabwa na baice ilyo
baleyangala isese. Ukuba kwena na bakalamba bene
balatoola no kusaba baleleta na ku mushi, lelo te lingi
line bafimina nga baice.

5. SHIKITISHIKITI

Apatce nabo tabekalila fye kucita utulimo tweka-
tweka, kwaliba ne nshita bacita utufyangalo utwaibela,
limolimo balatuusha fye.

Icungulo abaice bonse abalumendo na bakashana
balakolongana pamo ukulingana nomo bangalila mu
citente cabo, balapula no mulilo balaonta pa lubansa
atemwa mu lukungu, ninshi no mweshi naubalika.

Nga nabekala pa conto, abacenjelepo basosa abati:
“Bane natulecita utwangalo twa bwikele.” Nga
balefwaya_balashimika inshimi nelyo ukucolekana.
Lelo kwaliba icangalo cimo ico batila “‘shikitishikiti’”’.

Pa kucita shikitishikiti balapatulukana baikala
utubungwetubungwe, bashinguluka iconto ca mulilo.
Kuti baikala basano basano atemwa mutanda mu-

  

  

e

SHIKITISHIKITI 15

tanda, kuti baikala monse umo balefwaila. Abaku-
lilemo e baba e ntungulushi atemwa banyinabo
atemwa bashibo ukulingana nomo abene balebetila
Babula akantu kamo eko bacita inanda, limo kuti
babula umufito atemwa akalibwe, atemwa conse ico
basanga nacilinga. Abali no kutendeka bantu baba-
lilapo ukutola inanda, nelyo pe bumba apali
uwacipingula ukucita icangalo.

Intungulushi atemwa nyinabo pa kabungwe
ali no kupela abana bale Re be ball ae
kukonka.

Abana na banyinabo kuti batuntikanya iminwe
elyo uuli ne nanda ali no kucita shikitishikiti. Nea
aleka bonse bali no kufumbata indupi kumo no
ukwete inanda uo bashilile mu minwe yakwe
Utubungwe tonse kuti natushinguluka iconto lelo
akabungwe kabelele ku kulyo mupepi na abo balecita
shikitishikiti e kali no kusonta uukwete inanda. Kuti
cashinguluka fye bonse, mpaka no kwisafika napo
cacitendekela.

Ifyo bacita, kuti ifyo fine batuntikenye indupi
nyinabo atemwa shibo alecita ifi; nga alekako in
nanda yapona, yaponena mu ndupi, elyo umo
aifumbata, nelyo fye uwakulekelesha, pantu kuti
yapita mu tupunda twa ndupi bashile, bonse bali no
kufumbatisha sana pakuti abalesonta bacule nangu
ukufilwa uukwete inanda. Nyinabo atemwa shibo
wine kuti aleimba na kalwimbo, bamwane pamo na
bonse balemwankula pakuti cifukile sana, Pa kwimba
baleti:

A. Shikitishikiti!
B. [Janda bampela
A. Lyeniko!

 
   

16 KU BWAICE

B. Janda banensu nsangatila mapasa ciba-
angway0,
Ala cimfundawila kuluba no’o mpele nanda
kalonga. ‘

Nga bapwa ukwimba, balya abali ne nanda
balekana, bafumbata ne ndupi; abali no kusonta
nabo, bafwile ukulolekesha no kumona uukweta
inanda, nga atunganyapo umo ukuti e ukwete nanda,
elyo asosapo no tumashiwi tumo aleikunkunsha na pa

cifuba ati:

eae ats a,

B, Munomba ulila nshi? (atemwa munana
nshi?)

A. Ndile nanda!

B. Waimona kuli ani?

A. Naimona menso kubekabeka nga ne ulele pa
lwino (atemwa culu) ndoleni ee!

B. Twakulola!

A. Kantwa mpela inanda. (Asontapo uo aletu-

nganya ukuti e ukwete nanda).

Nomba uo alumbula nga cakuti e ukwete nanda,
ninshi nabo pali iyo mpuka bashuka, e bali no kucita
fyonse ifyacilacita abanabo. Lelo nga apusa aluba,
ninshi bapyako, abo bene bali no kubwekeshapo
nakabili, abafilwa bafwile ukubapela akalandu. Taba-

sha iyo, kuseka fye.
eM cach wa cibili nga'balefwaya kabili kuti baimba
ulwimbo, lelo nga tabatemenwe kwimba kuti baso-
sapo fye amashiwi yakutila:

Mulalya mulasha utupunda,

Mulalya mulasha utupunda! ;
Apo pene bafumbata ne minwe, elyo kabili abali no
kusonta basonta nakabili uukwete inanda nga filya
fine baciba bacitile pakubala.

        

NAMBUSHI 17

Nomba nga batendwa ukwangala shikitishikiti,
balacita utwangalo tumbi, nelyo utwakwangufyanya
ukusosa utumashiwi, elyo abafine ndimi, baleluba na
pa kusosa balebaseka. Eko tuli tumo utwakuti cila
muntu ali no kusosa imiku ukulingana nomo bape-
ndela abene, imiku ine nelyo isano. Tumo utuli ngo
tu:

1, Nshinguluke culu ntobe tondo lusengo pe

koshi.

Tulekasholola aka pa kakopo.
Cilemba mukulu mutongama pa luputa.
Kalulu umumpashanya anya apaseba tata.
Iciti co, cili kwi nciciluke cincena.
. Nashama ifyashama Nsamya.
Kuti bacita fye utwingi, mpaka ne nshita ya kuya
ku kusendama yafika. Nshita iyo ninshi nabwila no
mweshi naubalika nshibalika. Nga bayapona mu tulo
tekwakwishiba nelyo bucele; nga tulumendo natulaba
na ku kukosha umulilo pa nsaka.

OY bP

6. NAMBUSHI

. Bane ee!

Ee!

. Ntungule kalandu?

Tungula.

A. Natulecita nambushi!

Nampusut kabwangalo ako abaice batemwa ukucita
mu nshita ya cungulo, ilyo bali no musamwe. Limo-
limo balacitila bonse pamo abalumendo na bakashana.
Limbi kuti abalumendo bacita beka, abakashana naba
beka ukulingana nefyo balefwaya.

bo > bo >

Ao

 
18 KU BWAICE

Pa kucita nambushi, balashila ifishilwa fibili
ifyashinguluka, cimo lubali lumo cimbi naco lubali
lumbi, fyaba akatalamukila ukufuma ku cibiye, elyo
basalapo umo uwalubilo kabili uwabilingana, e
wabalilapo ukupunda. Bali no kumweba ukuti aye
ikala eka mu cishilwa cimo, abengi nabo baikala mu
cishilwa cibiye. Nga cakuti paya palefiita, kuti
babuula imito bapupila mu cishilwa pakuti cilemo-
nekesha.

Nomba ulya ali eka ali no kupunda, nabo abali
mu cishilwa cibiye-abengi bali no kwasuka. Elyo
bonse bali no kufuma mu cishilwa baya balebutuka
ukuya mu kwingila mu cishilwa cibiye ico ulya
acipunda acibako, nao ali no kwikata bamo abashile-
butukisha, abo aikata basanguka bantu bakwe abaku-
mwafwa ukwikata bambi abapusuka abo ashikete
baingila bonse mu cishilwa acibamo, balya aikata
nabo baya mu cishilwa cibiye, kabili batendeka no
kupunda. Pa kwikata bekata uushingile mu cishilwa
bwangu, abaingila bwangu mu cishilwa ninshi bena
bapusuka.

Ifyo bacita, kuti uyo eka apunda, alesosa ku
babiye elyo nabo baleyasuka abati:

A. Nambushi ee! (atemwa Nampundu ee!)

Ba ece!

A. Nijise ndye abana bobe?

B. Iyo tabalanona. (atemwa ee solye!)

Nomba nga tabalamweba ukuti nabanona solye
teti ayeko kano batila nabanona solye. Lyena kuti
afulumuka ulwinelwine, asupila pali ulya amwene
uwinewine, nga amushukila ninshi apandama. Aba-
shala bafulumuka baya mu cishilwa cimbi. Nomba
pa kwikata nga alungama pe lamba linankwe, kuti
bashomboka mwandi.

 

AKAMBE Ig

Nga abengi baikatwa, kwashala fye umo bali no
kumuleka, nao e walapunda filya fyacilacita umubiye.
Ici abaice bashikokola pa cintu cimo cine, nga
nambushi afuula baleka, ninshi kucita cimbi ico
balefwaya atemwa ukuya ku kusendama.

Paliba akasela kamo ako bacita nga baleka ukwa-
ngala. Nshishibe ico bakacitila, lelo kuti kaumfwika
akene uko kalola. E kasela ako bonse basosa pamo
abati: “We mweni ukulya walya sunga amalalo.
Twingile tuntele mafwasa, kulubwi!’’ Baingila na
mu mayanda mu kusendama.

7. AKAMBE

A. Bane natulecita akambe!

B. Eyaa, kobe we wakalumbula!
AKAMBE nako kabwangalo ako abaice bacita mu
nshita ya cungulo umweshi nga naubalika, mu
nshita baletuusha ku milimo ya kasuba.

Utwambe twaba imisango iingi, lelo nalaesha
ukulondolola kamo akacitika libililibili. Muli aka
kambe abaleyangala kuti bashinguluka mu mulongo,
balepapikana babilibabili, umo kuntanshi umbi
kunuma, pa ncende imo epo babika batatu. Pali abo
batatu epo akambe kali no kutendekela, e pali ulya
akalumbwile, e uli no kushingwila umubiye bako-
nkene nankwe, afulumuka no lubilo, uyo munankwe
ashingwila amukonka pakuti amushingwila nao, lelo
nao ayaikala mukati ka bambi babili, elyo uyo ali
panuma nao abutuka. Nga atubatuba kuti bamushila
kuli ulya wine acilatamfya uwantanshi, nao nomba e
walabutuka no kuyaikala pa ntanshi ya bambi babili.

-E ifyo fine nafitwalinkana. Kwaliba bamo abacita ne

 
20 * KU BWAICE

mingalato, icakuti bamufilwa fye ukumushingwila.
Fimbi nafyo ifipamfu kuti caikata fye akabiye nga
akamukooka, cakapinga na pa kubeya, cayaikala na
mu ceni ca- banabo, elyo cakashingwila cakalekako
kaya kalawishikana mu kutamfya bambi.

Kwena pakubala, ulya acilumbula akambe kuti ¢
watendeka na kalwimbo ati:

A. Ubwambe, ubwambe.

B. Bwamwikalaikala, bwamubeye koshi.

A. Cisongo!

B. Bwamwikalaikala, bwamubeye koshi.

A. Ndikisoni!

B. Kalaliki! (atemwa mansundi!)
Kumfwa nga afika pali Ndikisoni, Kalaliki ali no
kubutuka no kuyashila umubiye, elyo balatamfyanya
nga filya fine nsosele pamulu.

Nomba nga cafuula bali no kulekana bonse umo-
umo basendama. Lelo uyo ashalikisha na kambe kuti
balemusekuluka ababiye abati: ““Uleyapilwa ama-
shisa.” No kumuwela balemuwela. Lelo nelyo cibe
ifyo nao teti afulwe iyo, balishiba ukuti kwangala fye.
Limbi teti wishibe no ushele na kambe wine, pantu
nga ni nkampu kuti nao e ucilile na mukuwela.

‘Akambe nako kene balangala cintobentobe na
banakashi na balumendo, lelo limolimo kuti abaka-
shana beka na balumendo nabo beka.

8. IMISEPE
Kaililila ee! Nalepuka nshilepwike
Nalepuka nshilepwikee eee.
Uxuta imisepe bwangalo bwa banakashi bekabeka,
abalumendo tabangalako.

   

   

IMISEPE 21

  
 
 

Imisepe fitwalo fya mu mpanga, na mu fibolya.
Te bantu balimba iyo. Konse ukwasangwa imisepe,
abakashana balayako baletola nga basanga yalipona.
Kuti batoola fye ifingi, tabasakamana na kubabwa
kuli sepe wine, cikulu imisepe yamoneka. Cilya
ae ku mushi baifumya na mu fipapa, yalabeka
ye.

Nga bapwisha, baya ku kusaba ifisaye fya kutee-
lako. Ifisaye ni filya fitwala kuli sansa, umukome,
umulungi na ku kasongole. Nga cili cimo batila
icisaye. Ifisaye fyawamisha ni filya baswa ku mulungi
na kuli sansa no mukome, pantu e fyakosa tafitobeka
bwangu, kanshi e fyo bafwaisha.

Ifisaye nga fyamoneka, bali no kwisa ku mushi,
Nga bafika bali no kumona pa lubansa apasebeka,
apasensebuka atemwa pa lukungu lwa nanda ya
bafyashi babo, epo bakolongana, baimba ne cilindi
icacluka, baciwamya bwinobwino, bashingulapo no
kushingula. Cilya pauma elyo baisa ne misepe ne
fisaye fyabo baikala, bashinguluka icilindi.

Pa kuta imisepe tabatila uyu naikata imisepe yakwe
no yu iyo, kuti basalapo fye iya munabo umo eyo
baya mu kuta. Ifisaye fyena nelyo bakwate cimocimo
te mulandu kuti ico batemwa eco balayangasha.

Pa kutendeka kuti babika imisepe mu cilindi, elyo
balasooka. Uwasooka iyakumanina e wabalilapo
ukuta, Elyo uulefwaya asosa bwangubwangu att:
“Citampi”. Umbi nao ati: “Cikonka”, Na pa kwikala
ifyo fine emo bakonkanina, mpaka bonse bashingu-
luka icilindi, Tabateela pamo pene iyo, kuti uwaku-
balilapo ata, nga atena bali no kumupoka, nga ali no
butete aleya fye apwa, elyo umbi aisapoka nao.

Nga baleta imisepe balemba ne nyimbo ishingi
 

2a KU BWAICE

ishalekanalekana, lelo nshili a kwibuki
nag pring pe shili na maka ya kwibukisha
Eleli iyeleli, eleli iyeleli,
Eleli iyeleli, eleli iyeleli.

Pa kutendeka ukwimba no kuta ifyo fine. Kuti aleti
aposa icisaye pa mutwe, aisafukula ne misepe mu
cilindi yafumina kunse iyasalangana. Icisaye nga
calaisa ku kupona, ayanka, pantu nga cafuntuka
ninshi atena, ababiye bamupoka. Ali no kubwesesha
imisepe mu cilindi ukulingana nomo bapanganine
nga umoumo, atemwa ibiliibili nifyo fine. Ifyo fine
abikilepo fye ukuposa ne cisaye pa mutwe aleyanka
no kwanka. Nga alufyanya pa kwingisha imisepe
mu cilindi ukucila pa nambala ilefwaikwa, ninshi
atena. Conse nga akumya kuli umbi pa kwingisha
uibiye, ninshi nalyo atena, bamupoka no kumupoka
Nangu ilyo aleimba pa kupwishishisha ulwimbo
apeéma ilyo imisepe tailapwa kwingisha mu cilindi
ninshi nalyo line atena, Limbi kuti atunsula icisaye,
Peapeubuntey asosa ati: “Tunsu wandi.” ‘Ilyo
ninshi umubiye talasosa, ninshi ashuk ‘ali
kubwekeshapo ukuta. ao ee

Ilyo umo aleta, aba bonse abashala bali no kulo-
lekesha ifyo alecita. Bali no kumona ukuti tengishe
mpendwa imbi mu cilindi, kano fye iyo basosele
Kabili bali no kumona ukuti tapemene, apikile fye
umweo no kwimba aleimba. Nga acita cimo pali ifi
nalumbula, ninshi atena. E calenga ali no kucenjel
sana. he

Lelo nga aleta bwino, afika na mwa bili, mwa
lune, sano, ukufika napo bapingwilile ukufika ninshi
aleka, cashalila ababiye. Uyu ninshi atapa.

Nga bonse bakumana, bafika apo bapimine ukupe-
lela, umo wena afilwa ashalikisha, nangu cakuti

  
   

~

 

  

IMPETA 23

kwashala fye kamo pa kufikapo, bali no kumutuuta.
Pakutampa balapingula ififunshi, fibili atemwa fisano,
ifyo fine efyo bali no kutuuta uushitapile.

Ilingi abakashana bateela imisepe umo bangalila,
eco kanshi teti ntile uko kutuuta kwa fifunshi kwa
bunkalwe iyo, kwangala fye no kufukisha icangalo
cabo, pakuti bonse baleshilimuka.

Limolimo kuti no waishibisha wine camwalukila,
afilwa ukutapa, nao baisamututa. Ico bonse bala-
tuutana e calenga tabatuutana bulukubuluku, epali
nao limbi shamupopa, aisa mu kulakalaka nga
nankoko ali pa mani ilyo camufikila.

Nga baleka ukuta, umwine wa misepe ‘ali no
kusunga bwino pamo ne fisaye ifyakwisa mu kwanga-
lila limbi.

Imisepe cangalo ca kuleseshako icitendwe ilyo
imilimo yacepako.

g. IMPETA

Imprra mikoli ya fitwalo fya mu isonde ifitwala ku
mipeta. Imipeta tayafula mu calo iyo, yatulisha fye
ku Chiisha, ku Chungu na ku Chilwa.

Impeta cangalo icapikila nganshi, kabili no kute-
mwikwa ku balumendo ba mishinku yonse. Na
bakalamba nabo bene balangalako.

Pa kukwata impeta kushitoola, atemwa ukubombela
no kushita ku batoola kale abapalama uko shitwala.
Abakwata impeta batecla pamo. Kwaliba shimo
ishakwesha fye ne shakulwisha.

Intanshi tabalatendeka kuta, babala babumba ibeta
umwakuteela. Nga tapali ibeta ukuta teti kulondo-

loke.

x,
me KU BWAICE

Pa kubumba ibeta, babula iloba lya mu mukanda,
ilyakonda, atemwa baimba ku culw balituntila napo
balefwaila ukubumbila. Limo kuti babumbila mu
isamba lya muti, atemwa mu lukungu Iwa nanda
nelyo mu nsaka. Nga babumba bwino babika ne
shililo bapwa, baya nomba ku kufwaya indolo ya
kubika mu ibeta, pakuti mwatelela impeta shilenena
bwinobwino. Umulolo kuti batwa, basantikila, limbi
basheta fye elyo bashingwila mu ibeta,

Kwaliba impeta shimo ishapaminwa isho babikamo
umutofwe bapamina mu fipunda, esho batila bacela,
lelo ishishapaminwa e misumbi. Kwaliba na shimbi
ishafundumana na tunyondanyonda na shimatapala.

Impeta nga shakwesha fye, uukwete impeta ali no
kutekako ababiye bonse umo bapelele, balata no kuta,
balekufyanya no kukufyanya. Umo nga akufya
ababiye bonse, kuti aumfwa icilumba sana, alaimba
na kalwimbo ati: “Ifwe tuli ba butete. Sokwesokwe
ne lyande lya mpeta, twali kute mpeta na Bashi-
mwansa Mpinika. Ici cifi, ici cafye, ici candi, Ine
ndi katyetye musanta kulu.”

Pa kusosa aka kalilumbo ninshi nabika ne mpeta
mu minwe, nafumbata, elyo aleshifikina shilelila no
kulila, alesonta na babiye abashili na butete, alesosa
na mashiwi ayo yene tulembele pamulu. Kabili nga
cabasekesha, uukufishe atekako ababiye balata naka-
bili.

Impeta nga shakulwisha, amasange tayafula sana,
pantu cila muntu kuti naishiba ukuti nga bankufya
ndeshala mu menso poko. Eico kanshi balasakamana
nganshi. Lyonse ilyo baleta iimpeta sha kulwisha
nelyo ishakuta fye, balashinguluka ibeta. Bamo
batemwa ukwikalila pe shililo pakuti cilebangukila pa
kupinika abanabo; bambi nabo batemwa ukwikalila

 

IMPETA 25

ku mulu we beta, pakuti balepulumuna isha a
lumuna; bambi nabo mupepi ne shililo, pe
baleeshako pa kuta abanabo musoko. Beane nae
lunwe, na baishiba cikofi. E mulandu wine pa . a
bafwaya mu fifulo ifibalingile, ku kuso nelyo
kulyo. gu Ay
lwisha pene kuti cila muntu naikwatila
Erie shale, ‘Secol ne misumbi eee
Nga impeta shili mu ibeta, umuntu ons Bo i, :
ulupeta lwakwe nga ey ey aes Fe ane eae
cutila i a shakontana, unse
Peat baie, Alemba nga shafuma shonse ie
shasandana. Limbi kuti ulupeta lumo se ee
ishibiye shibili atemwa shitatu, uku e kulya kobi
kobili. oa
ya kumbi e mukuti ilyo impeta shilecinda mu
sis es lumo baluteka pakati, ishi a
shalukontela pamo, nomba balupela ama a we :
lwawa fye panshi, ishi shibili shafumina na ache E
beta, ninshi Iwanya, umwine wa luko ae ik
kupunda ati ‘““Kubili ee, kobilikobili nga masuku.
Akalupeta nelyo kabe kanono kuti ae pe
kuti keleshintilila ku shibiye. Muli iyi fone os
bacela, nelyo filya fine ifikalamba kuti fyaliwa
kanono. . Yee
Jushikwete butete nelyo akwate impeta ishingi
en oes ekele apo aishibila, nakalya oe ri
kufya, nelyo akwate bacela shani. Ubutete a a a,
kuti uwacilya impeta ishingi nao baisa mu ae ya,
nga ashama bamukufya fye shonse. Nga aibu ms
kalya kalishiwi kakuti icifulo cimo cipwe ee ae
aisaima ayaikala pambi. Limbi nga ei a ku i ays
mu kulya, lelo nga emine nalo noko aya lumo twine.

 
26 ‘
KU BWAICE

Ku kuta impeta takwaba i i
‘ta im y muti wa kubikak
eee eile iyo, pee fye pakuti aBabebules baleta
yensomwenso, balebalya, Abene abaishiba i
oe ea wa mpeta fikansa. Umuti wa Bite a
oe ab = mu minwe pa kuta. Abengi abakutyd
epee a ukwata impeta ishingi mu mbukuli
oe , benebene ni bapeshe, kuti na mu kanwa
pin na ndi ku kusabaula amate kasuba konse, ni
ee ioe pa pos kano waita
, Wwimina samba ninshi uleb
fye. Aba musan Takiken eae
J go uyu bena tabafwaya kuliw i
nga babalya bena kufinsha, kano fye e baletya Wee

e bamukolo ciwami aly: :
Se ene eal basen ele nganahiiosh

Iye mayo nga cakuti bakumana
/ j E ‘ bek Al:
pane kuti wati fye nalimo icalo anaes at
oes nge nkuba, pambi balafundika ne nkonya
ae eR ye ciba ifyo belebukisha lyonse due
ae : neal fye. Elyo kanshi nga kwaba bam
ubashinshintisha, kuti baikala balata fy il
no kuseka balaseka. eens

Na bafikansa bene nabo balabakufya kuli ba

cipashi citalel i
ees ele, lelo shimo balafifila ku mulandu wa

Abata impeta sha kulwish
1 ‘ a nga balek:
peaee balile ku mayanda eo ae
a i shasanguka shabo, bali no kushibomfya hyo
atemenwe. Kumfwa ulya batekeleko fye kuli hie

ene ali no kuyatula kuli ulya ali ;
oa ulya ali amutekele, elyo nao

Impeta te cangalo cakufumyako umutima iyo,
,

califukila. Kuti noko balelila amali te kwakusangwa

kuya mu kutoola fye ifimbala ku kati ka nanda

   

 

    

MULAMBILWA
10. MULAMBILWA

ABALUMENDO nga banaka ukuta mu ibeta, kuti
balata mulambilwa.

Pa kuta mulambilwa ni mpeta bata. Te mulandu
nangu babulapo isha munabo umo uukwete ishingi,
nelyo bashisakanye cintobentobe ne sha umbi, cikulu
cila muntu naishiba impendwa ya mpeta shakwe.

Abaleta mulambilwa bakanika pabili, nga bali

mutanda, bacita uku batatu noku nako batatu, ne
mpeta shine nasho bayakanya pakati ifyo fine, bonse
baikala filya akatalamukila, baloshanya amenso. Aba
uko bekalile bapekesa utulindi mu mushili umulongo;
emo baimika impeta, na banabo nabo ifyo fine.
Kabili basha shibilishibili, atemwa lumolumo, ¢
mifwi. Pa kwikala umuntu onse ali no kwikala pa
lupeta ulo bemike mu cilindi, alutangalila mu ceni.
Bonse nga baikala bwinobwino, ninshi ubuta bwaima.
Abali lubali kulya, balalwisha abanabo abali lubali
jumbi. Baleposa impeta isho shishele tutile imifwi,
balelasa mu mpeta sha banabo isho balimbile mu
filindi. Nga baposa umufwi, wayakonta mu lupeta
balimbile abanabo, ninshi balulya, balulimbula,
ninshi nalo lwasanguka umufwi.

Lilya baleta ifyo fine no kulyana, bamo kuti
bakwata amalunga ukucila abanabo, balya impeta sha
banabo shonse, babasha fye mu fibolya, balenwa-
nanwana fye ngo tupondo. Nomba_ ilya mpuka
bakufya yasanguka iisha, pantu taili na kucita fintu
‘temenwe mu fintu ifingi iyo.

Balya bakufya abanabo, impeta shabo shonse
ishashala nashiminina mu filindi ishishililiwe, isho
ninshi shacindama sana, bashipela na mashina yaku-
tila bakapala. Nga ali umo ni kapala. Pa kulanga ukuti
   

28 KU BWAICE

ulupeta lwaba ni kapala, balashila icishilwa ukushi-
ngulusha kapala wine, bacita ifyo fine kuli shonse
ishacelwa. Na mu filindi mufumine impeta_balile
balimba shimbi, shena ishi misumbi fye.

Kumfwa kuli abo bakufishe, nabo bali no kulimba
shimbi cipyacipya mu_filindi umwaciba ishibiye
bashapo ne mifwi nga filya fine tulandile na kale. —

Amafunde bapela kuli abo bakufishe yengi. Kapala
nga alaluka imyaka ingi, na mafunde yakwe yafuli-
lako, Nga ni kapala wa mwaka umo pa kumulya
kucenjelapo sana. Abashikwete bakapala bafwile
ukuisunga nganshi pa kuposela bakapala imifwi, teti
balecita icongo, nelyo ukunwinta, atemwa fye uku-
censa ameno pamo no kuseka. Nga cakuti umo
acitapo cimo pali ifi twalumbula elyo no mufwi
wakonta muli kapala, apo ninshi baicusha fye, no
kulya ninshi tabalile, kapala ashala fye na maka
yakwe yonse. Pa kulya kapala, kano bonse aba ku
cipani ca basha nabafulwa sana, cilya cine umufwi
wakontamo, bonse batota atemwa bakunkunsha
panshi; peyesha umo ukusosa ati: ‘‘ Namucita
akantu.” Awe ninshi capwa fye. Ni mfumu ifwa
ukwatalala, icongo caisapangwa panuma.

Nga cakuti abacicimfya pakubala bakonkanyapo
ukukufya abanabo nakabili pa muku wa cibili, uwa

citatu no’ wa cine, ukuya na kuntanshi, awe ninshi
baikatile iciinga ukwakaba. Bakapala bonse abako-
kwesha pa nshita yonse ii bali no kushikwa mu
musensenga, kabili na pa kulya kapala wa musango
uyo cilafya sana, pantu umufwi nelyo wayauma ku
cibumbili ca musensenga, kuti bafumyako fye
imicanga panono, mpaka balaseko nelyo imiku ine
atemwa isano e pa kushula kapala onse ashala
pambilibili, Nomba pa kumulya icinecine kano

   
 

 

   

MULAMBILWA 29

kapala atenuka mu cilindi, apo ninshi aba ku cipani
ca busha peba nelyo umo uwa kucensa, nangu
uo ameno yasansabala ukucila imilomo, afwile
ukutintila imilomo pa meno, mpaka balubuke.
Kabili tapali nelyo umo ukwikala ubwamba nelyo
ukusha impenge; bonse bali no kufyatila bwino-
bwino. Tapali no walisha ulushosho, kano fye
ukwikala kuta.

Elyo nga papita akashita, bali no kwaula no
kusekela nganshi; pantu icacibateka ku munga we
fwafwa cafwa.

Mupini mungalu, aluka tumone. Nomba tata nga
cayaluka, balya bacilakufya nabo nomba e balakufya
abanabo, ala kuti wasuma umunwe. Kuti nga
baibusha ifyacilabacusha abanabo, basosa no kusosa
abati: ‘Akatanshi takalisha, akalekelesha kalalisha.”’
Ninshi apo abanabo nabo baba ku kalili. Ifipoope
fyonse abanabo bacilabacushishamo nabo nomba
fyaba apo bali, Bena nga batemwa kuti balundapo
no kubalesha ukununanuna.

Takuli nelyo umo uwakulya: kapala nelyo iciso-
mbwa nga ekele pa cibolya. Pa cibolya e palya apashili
lupeta Iwalimbwa mu ceni ca muntu. Nga cakuti
balya ulupeta luli mu ceni ali no kuselela pali lumbi,
nelyo ukuyasunsumana pa munankwe uukwete ulu-
peta mu ceni, Nelyo babe batatu te mulandu, lelo
caleshiwa fye ukuposela umufwi pa cibolya. Uwa-
posela pa cibolya umufwi wakwe, nelyo wingati
-wayalya kubilikubili ninshi aicusha fye, bali no
kulimba nakabili.

Mulambilwa ‘alafukila sana, kuti abacitendeka nga
baciba banono, kuti baluba uko ifita fimbi fyafuma,
bafula nganshi. Pantu onse ulefwaya kuti atako,

 
30 KU BWAICE
kulila pa kwingila baleingila babili babili, umo aya
ku ibumba limo umubiye nao ku ibumba limbi.
Nomba nga bayangala cafuula, kuleka batoola
impeta, bapenda, baishiba ukuti shonse shakumanina
bapela cibinda ayabika. Nga cakuti paluba lumo,
bafwile ukufwaisha mpaka balumone, pakuti umwine
tele na cikonko.
Na bakalamba bene nga balefwaya kuti batako
mulambilwa.

11, AMALIBA (1)

BALUMENDO e. bene ba mulimo wa kuteya amaliba,
pantu e bapikintika ku kufwaya umunani.

Amaliba yaba imisango ibili; umo wa kuteya
impuku, bakapanga, basoolo na mafutu ne finshe;
umbi wa kuteya utuni tonse utusala panshi utuli nga
tumutengu, ifipalabuswa, bakonkonta, bacibangwa-
mpopo, amalabi na tumbi tumo uto nshingakumamo
ukulumbula. i

Nalabalilapo ukulondolola amaliba ya tuni.

Amainsa te nshita isuma iyakuteelamo amaliba,
pantu umushili tauba bwino, utuni tatufukila kuwila
panshi, pantu ifilyo fya panshi tafifula; kabili imfula
nga yalaloka kuti yafutula amaliba, icani naco kuti
cilemena pa mubansa.

Pa mulandu wa kuti umanani wa tuni walinunkila
no kusonsa, eco abalumendo bakwatila inshila
ishingi ishakuwipailamo, pantu tulapisha ubwali
bwinobwino, nelyo cimbala kuti caliwa ngo bwakaba,
no kusamuka nga pa cipoma.

Ifyo bacita pa kuya ku kuteya ifiliba, abalumendo
bema fye umo bangalila no kumfwana umo bomfwa-

   

 

 

      
 

AMALIBA (1) 31

nina, nabasenda no tusembe ne nkasu. Bema fye
lucelocelo, kwati ni ku kutema nelyo ku kusebelela
icipinda baleya. Bapanga icungulo atemwa_ lilya
balelya ubwali ubwa fisashi ukuti bakayeteya ifiliba
fya tuni.

Ulucelo balungama mu mpanga, mu mutengo
atemwa mu cipya nelyo mu cibolya. Nomba nga
bafika pa ncende batemenwe, apo baishiba ukuti
epo utuni twangalila, kuti babika amasembe panshi,
ne nkasu shonse batuushako panono.

Abene bali no kusala umunabo umo uwa butete,
uwanaka akatwe, e wakoma umubansa. Nga umunabo
atendekelapo, bonse bali no kulaseba umusebo
uwashinguluka uo batila umubansa. Kuti baseba
icikalamba ukulingana nomo balefwaila. Nga bapwa
ukuseba umubansa bali no kuya ku kupama amaliba
ne nkasu. Bambi na ku masembe kwine kuti bapa-
minako. Cila muntu kuti apama amaliba ukulingana
na papelele amaka yakwe.

Pa kupama amaliba, kuti asanga ifwasa ilikulile,
aliseba pamulu, elyo alikulila mu isamba, alilinganya
bwinobwino, alikulumbila ukwabula ifituluntuntu.
Nga aseba amona yafula impendwa alefwaya yaku-
mana, kuti atendeka ukutuntila pa mubansa.

Nomba kutola isembe ukuya ku kufunda ulushishi
no kutetako tunamumpanda, na tunamupilikisho na
tu namunsanki, bafileta na pa mubansa. Ala nomba
ni bukalulu inoma pa yakwe. Te kwa kolola na
musana, kuti uyu nafitwalinkana ukupyata imimpo-
semponse no kukaka kuli tunamupilikisho, no
kukakilako utumuti utunong. Ninshi amaliba nabaya-
bikila libela pa mubansa limolimo mu fifulo bate-
menwe monse umupelele umubansa. Pakati pene
pali no kuba iliba lya ulya aciba akomene umubansa,

 

   

 
   

32 KU BWAICE

e mwine mushi. Yonse yaleshibikwa ku bene nelyo
bengayabika cimfulumfulu.

Ico mwine mushi ‘abikila iliba pakati, pantu
cimoneka ukuti e cibinda wa mubansa, abanankwe
teti bafulwe, pantu kuti batina ukuti nga aisosha,
ninshi bonse bashama. Acindama nga mala ya
nkalamo.

Ilyo tabalatendeka kuteya, bali no kumona ukuti
amaliba yalefika bwinobwino panshi ukulingana no
mushili ukwabula ukusha imimpempa. Pantu nga
imimpempa ileshala kuti ilepanya umunani. Fyonse
ifi nga fyapwa ninshi nomba kuteya.

Pa kuteya kwimya iliba, no kubula kanamupilikisho
bakapisha mu isamba mukati ke liba no kwisakapisha
mu mamfyatikanya yakwa namumpanda, batinta no
lushishi ulo bakosele umumponsemponse ulukakilwe
kuli kanamupilikisho, baisapisha mu isamba lyakwa
namumpanda, batola kanamunsanki, baisa kafyantika
na mukati ke liba, bateya kwati lukose, iliba nomba
lyashala naliminina. Amaliba yonse kucita ifyo fine.
Nga bateya yapwa na pa mubansa bafumyapo
utumuti tusankabelepo no tufyani tonse, bali no
kuya ku kufwaya ubukungilo.

Ubukungilo bwa kubika mu maliba nga bateya
bwingi, kabili bwa misango misango. Kwena bali no
kusobola ukulingana no buliwa ku tuni tuwila mu
ncende ilya basebele umubansa, ubo twatemwa
ukulya; napo nga male, nalimo kalundwe nelyo
inkumwa nelyo bulunga. Nomba nga cakuti inkumwa
no bulunga efyo batemwa ukubikamo, bali no
kuyafifwaya konse uko fili nelyo akulepa shani.
Bali no kuya mu kufwaya amafwasa _ayabamo
inkumwa ne finsoma fya bulunga.

Inkumwa no bulunga bakuntila mu maliba, elyo

   

AMALIBA (1) 33

tunakapelele tuleima, nga twaimina mu mulu utuni
epakumona twalawa na pa maliba. Limbi balakosha
umulilo, babikapo na mabuula ayengi, e pakuti
icushi cifule, utuni e pa kwisa bwangu. Pantu utuni
twatemwa ukulepya umulilo pa kuti tulekolako
utupaso utulebutuka umulilo, kanshi nga twamona
icushi, twasubila ukuti kuli utupaso, nakaendi
twasanga tunakapelele tuleima, e pa kuwila pa
maliba.

li milimo yonse nga yapwa, kubuula inkasu_na
masembe balabwelela na ku mushi. Ninshi ifyo
ni nshita ya cungulo, nabanaka nganshi na pa kwenda
balekolonteka fye; ne nsala nayo naibafookola bali
fye kumbi kwa Nakaenga.

Utuni nato pa kumona ifyo filyo fyafula, twebele
twaipusula, nomba kutendeka ukupona pa mubansa
ku kulya. Cilya twamona ubukungilo ubwingi
mukati ka maliba, twalakonkelela. Kuti fye ukwingila
mukati, kunyanta atemwa ukukumya kuli namunsa-
nki, iliba nalyo kufyutuka; lyailika na koni. Utwingi
kuti twafwantwa mu musango uyo wine; amaliba
yambi na yalepusa, na yashilefutuka nga bayateyele
inkonko, na yakuti yaleshala fye na masako yekayeka
akoni akene nakaya.

Bacibinda nabo ku mushi uko bali balele fye
umutwe ushili tulo. Bambi balelota nabepaya nganshi,
nabo amaliba yapushile, nabakuti tapali nelyo limo
ilifutwike.

Cilya bwaca ulucelo, na kasuba kasansamako
panono, bonse balongana pamo umo bailile ku
kuteya, balaya na ku kulengula. Mu nshila balelo-
ngola ne filoto bacilota ubushiku; uyu ashimika, no
mubiye nao, basuka bapalama na ku mubansa. Nga
‘bapalama kuti baleka icongo, epali utuni tumbi epo

    
 
  

é

 
   

34 KU BWAICE

tuli pa mubansa, waleka nato twafwantwa ilyo line
bashilafikapo. Batila conde afuta’ abamwenda, umu-
ntu onse ali no kuposa amenso pa maliba yakwe, pa
kumona ayafutwike na yashifutwike. Ali no kucincila
ukumona ifili mu maliba ayafutwike. Cilya akupu-
kula limo, amona nalifwanta, asosa ati: “Emo ali, ni
mutengu, cipalabuswa, yangu ne mwine fibilimo,
malabi.”

Abengi balepaya utuni utwingi, lelo bamo babwe-
lamo fye na kesholo nakalya. Kabili bali no kusha
bateya nakabili, basha babikamo ubukungilo na
bumbi, pakuti bese balengule inshita ya cungulo,
pantu ukulengula bacita imiku ibili ulucelo ne
‘cungulo.

Pa kubwelela ku mushi kuti bele balesesa no tuni
bepeye, limolimo kuti bapelako abanabo abashipeye,
limbi nabo kuti baisashuka, pantu ubutete bulaluka,

Ilyo bafisha ku mushi, abapalama ku ishiko nabo te
pa kucincila, bwangubwangu bapoka, balawamya no
munani bwinobwino; pakuti ilyo baleisakula umu-
sumba wa bwali, usange umunani naupya kale,
Limbi kuti balekanika, mpaka twafula, baisanailapo
akabwali ka male, bakatwala na pa nsaka pakuti
bashikulubantu bayesalilapo amano. We mwana nobe

ulapalwa amate ku filolo fya pa nsaka! Ni teka
fitalale.

Umuntu onse pa kuteya amaliba afwile ukuce-
njela, pantu kuti ilyo akoni takalafwantwamo, eo
lyasonda. Eico babikapo no tumashiwi twakusoka
abateya amaliba utwakuti; muteya ciliba cenjela,
nga cakufwanta wilila!

 

  

AMALIBA (II)
12. AMALIBA (II)

Nompa pano epo twalaumfwa ifyo bateya amaliba ya
mpuku. . :

Amaliba ya mpuku na ya tuni fyalilekana muli
fimofimo. Pa kuteya amaliba ya mpuku imilimo
ilacepako ukucila aya tuni.

Abakuteya amaliba bema lucelocelo nga filya fine
bema pa kuya ku milimo imbi. Ilyo tabalaima bali no
kupekanishisha_libela fyonse ifibombelo, inkasu,
amasembe no bukungilo bwine kufuma nabo ku
mushi, tukalundwe no tubalala.

Nga bafika mu mpanga bali no kufwaya amendo
apo impuku shingila. Kuti basalangana baleenda
akatalamukila ukufuma ku munankwe, balesapika
amendo ne mishita, balefwaya ku fyulu nelyo pa
mushilinshi. Ulya uwalengula ubwendo no kwishiba
ukuti ni mpuku shingilapo, kuti aeba ababiye pakuti
bemusha eka, nabo balafwaila lwa mupepi pa kumu-
pembela. Ulya alengula ubwendo kuti aseba fye
akamusebo kanono ukulingana ne liba, asebela apo
impuku shifumina, aya na ku kupama iciliba, acileta
na pa bwendo pene apo asebele. Te kubikila pakati
ka bwendo iyo, ni mupepi no bwendo atemwa mu
mushita. Afwaya ulushishi na kanamumpanda. Kana-
mupilikisho na kanamunsanki tafifwaikwa ku maliba
ya musango uyu, kano fye iliba no lushishi na namu-
mpanda epela. Ku lushishi ulo apyatile umumpose-
mpose eko akakila no bulyo, akakila pakati kalushishi.
Ku mpela ibiye iya lushishi akakilako akamuti
atemwa icani pa kukanalesha ulushishi ukukulika.
Imilimo yonse ii nga yapwa, kwimya iliba, no
kuliteka pa mpela ya mumposempose uko akakile
akamuti, aisapisha pakati ke liba no bulyo bwaikalila

     
36 KU BWAICE

pakati, umumposempose wapalamisha ku iliba, auti-
nta waisafumina na pa mpela ye liba; ashimpa na
namumpanda epo aisapisha umumposempose, iliba
lyaisa shintilila pa mumposempose epo lyasama,
aupomba na kuli namumpanda akaka no kukaka,
ninshi ateya capwa.

Bonse kuti baleteya ifyo fine mu ncende monse
balelengula amendo atemwa imishita. Kuti bateya fye
ayengi mpaka banaka, kano fye ninshi ubukungilo
nga bwapwa elyo balabwelela ku mushi.

Ubushiku impuku nayo yebele kanje ndafwaya
ifyakulya ku nse insala itwipaya na bana. Insala ni
ndiminwa te mpulilwa. Umulume wa mpuku nao
alaeba umukashi ati: “Enda nkutwale mwandi,
pantu nomba kwatalala, ifilwani fyacepako, kusuka
twatolako akesholo twaisamyangula na bana, batila
tailya watensha kanwa.”

Kuti fye cilya shafumina panse, shaumfwa ubwema
bwa ku bukungilo bwaletela. Kwaba nomba kufwaya
ico canunkila mu musango uyo. Bwangubwangu
kurnona, imo yacincila no kucincila, yebele kanje
mbule nine uleke tusende. Yaingila na mu iliba,
yatendeka ukuputula umumposempose. Nomba nga
yaputula, iliba nalyo kufutuka, pantu apakusha-
nshisha pabula, kufwanta ne mpuku ku mutwe
atemwa pakati.

Ilya ishele kunse yena kufulumuka yaya, atemwa
yaya ilafwaya ifilyo kumbi, yasha iibiye naifwantwa
no kufwa naifwa, Nga cakuti iliba talyateyelwe
bwino, kuti shasendamo fye ubulyo shaya no kuya.

Ulucelo ku maca abene ba maliba nabema, abase-
ndamishe balebakuntila na ku fiibi, baima batungana
no mulongo ukuya ku kulengula. Pa nshita ii tabali
na kushana iyo, kuti pe liba lya munabo onse kano

 

IMILIMO NA BAKALAMBA 37

basangwepo, bamone nga aipaya atemwa iyo, bamu-
pembela pakuti ateye cipyacipya. Ifyo fine balengula
yonse yapwa, balabwelela na ku mushi. Mu nshila
balependa nefyo bepeye.

Kwena teti bashuke bonse umo bapelele; bamo
kuti baipaya, bambi bena babwelamo fye. Lelo na
bashipeye bene balasekela, pantu kuti tabalafika ku
mushi, abanabo abepeye ishingi babapelako, nelyo
ukwisalyako pa musumba wa bwali.

Nga bafisha ku mushi, kuti bababako amasako,
elyo batumbula, bapela na bafyashi babo babepikila.

Abakalamba te bengi abafukila ukulya impuku sha
mapanga na basoolo na mafutu. Kanshi ni bacibinda
bene e bailemena muli ubu bubamfi.

Utupuku twa musango uyu tabashamo muto. Nga
cakuti ku baleipika umo alaba ashamo umuto kuti
bamuseka nganshi, kabili abengi teti balyemo.

Ku Lubemba abanakashi tabalya mpuku, nelyo
kaice sana kuti bakalesha abati umwanakashi tafwile
kulalya twa lubabo.

13. IMILIMO NA BAKALAMBA

AKALWIMBO aka:
Pakuti bamayo bese,
Cafukula mala caposa,
Caposa na ku mutengo!

Abaice balitemwa ukuya na bafyashi babo mu
milimo no kubafwako mu milimo yonse iya mu
mpanga ne ya mu mushi. Abafyashi nabo balafwaisha
ukusenda abana babo mu milimo yonse, e pakuti
balebafunda ifyakubomba no kubakosha. Pantu nga
abafyashi bakota nelyo ukufwa, kuti bashala baleibo-

 
  

38 KU BWAICE

mbela no kuilisha ukwabula ubulanda, balecita fye
ngefyo balemona ku bafyashi babo.

Abana banakashi basambilila ifingi kuli banyinabo,
abaume nabo kuli bashibo. Kwaliba ne milimo imbi
iyo abana basambilila kuli bashibo na banyinabo,
pantu abafyashi bonse babili e bali no kumona ifyo
umwana onse akaba mu kukula kwakwe; nga akapala
kuli wishi atemwa kuli nyina; mu mibombele, mu
misosele na mu mikalile. Ni cimumbwa pala noko
pala wiso ukuwama.

Inshita yonse abafyashi bali no kuya mu mpanga,
balakunguba abana bonse, bashako bamo abakucita
utulimo twa mu mushi. Abalumendo baya na
bashibo ku kutema atemwa ku kupindila, nabo kuti
balebomba bucebuce ukulingana na maka yabo. Nga
banaka kuti balatuusha, balacita tumbi utwa pa
bwikele; limolimo balepalamika amenshi ku bafyashi
babo, limo babeba ukufunda ulushishi atemwa
ukuteeta utumuti utwakuyabomfya ku mushi nga
bainuka.

Nga ni pa kutema, kuti abaice baya balekola
impembya; nga ni pa kupindila, kuti baya balepanda
ifishololo ifyakuyatobelako ubwali ku mushi. Abalu-
mendo ifyakucita fyalifula, bana ba mfubu bangala
matenga yonse. Limbi kuti bafuma apo abakalamba
balebomba baya balalisha impulu mu_ mutengo,
inuni nga yaisa baikonka, baisa nabapanda no buci.
Muli ifi fyonse abafyashi babo balatemwa nganshi;
pantu balamona utwingi uto bashingamona nga bali
beka.

Abakashana nabo bakonka banyinabo ku milimo
yabo iya kukula ifibuula, ku kutole milando, ku
kusepa nelyo ku kufuka imbalala. Nabo uko kwine
balabombako tumo ukulingana na maka yabo. Nga

   
  

   

  

IMILIMO NA BAKALAMBA
ni ku mbalala kwena kuti bali abacincila, baleisusha
no tuseke twabo basendele, elyo balefukumwina mu
miseke ikalamba. Ala no mukalamba apuba teti
afikeko.

Kumfwa nga banaka ku milimo ilecita abakalamba
kuti baleka baya mu kutuusha mu fintelelwe. Nomba
nga cakuti no twana tunono epo tuli, baya mu
kutulela, batutalusha pali banyinabo, pakuti tatu-
lelila nga twamona abafyashi babo mupepi.

Pa lwakulela abana tapalingile kuleka fye kano
tusosepo utumashiwi tumotumo, pantu pali uyu
mulimo abaice balaipakisha sana, pantu kulaba
amalila ayengi. Ifilyo ifingi ifyo basenda ifyakutala-
likila abana, ifili nge mbalala, ifyumbu, intoyo,
kalundwe, inyanje ne fipushi nabo bali no kufilyako
ilyo balepeela abana balelela, pantu e baleshi. ~

Abaleshi batemwa ukwikala mu fintelelwe, baya-
nshika ne mpapa, atemwa bafimbana, balebuta ne
filyo ifyo babapele ifyakutalalikila abana nga balila,
Nomba umwana umo nga ni Cililalila, atendeka
ukulila, kuti uulemulela amupaapa, alamusunsuntila
pakuti atalale asendame; lelo nga atwalilila ukulila,
kuti amutwala kuli banyina ku kumonsha.

Inshita yonse umwana nga atendeka ukulila,
umuleshi wakwe pa kumusunsuntila kuti aleimba na
kalwimbo ako atemenwe. Akalwimbo abengi bate-
mwisha ukwimba e aka:—

Mayo we, somone mwana,

Alila, ati bampape,

Mu mpapa yandi, yaluka wishi,
Wishi nshi? Tata Shibwalya,
Taishiba kuluka, ciluka basungu !
Ooo, 000, 000, 000! (dis)

Ish, ish, ish!

 

 
  
 
 
 
40 KU BWAICE

Umwana nga atalala asendama no kusendama, kuti
aleka ukwimba, kumfwa nga apitilisha ali no kumu-
twala kuli banyina ku kumonsha.

Mu baleshi bene mwaba bamo imbulwa maka,
bamantembentembe, abatomponteka ababula ubu-
fyompo mu mafupa. Nga cakuti uwa musango uyo pa
mulandu wa bupo bwakwe aponya umwana panshi
uo alelela, ayasosa na kuli banyina, tekuti bamu-
shinaule sana iyo, kuti bati fye te mulandu umwana
apona ku muleshi. Capwa no kupwa basuula. Nga
cakuti nacifimba kuti bakafya amenshi bamucina,
bamukapaika fye umubili onse.

Ku bashele ku mushi nabo, abalebomba utumilimo
twa pa yanda, utwa kukonta utusense, ukusashila,
ukutapa amenshi nelyo ukushingula, atemwa ukwi-
pika akanani kankasha, nabo ninshi nifyo fine.
Nga bantu bashilimuka kuti basashila no munani
no kupela kwine nako kuti bapela.

Nomba nga balolela, bamona akasuba kapinduluka,
kasengamina icungulo, abele mu mpanga no kubwela
iyo; nomba bonse umo bapelele balongana pamo mu
lukungu, baikala bulandabulanda, bapanga na ma-
boko ku mitwe, balaimba na kalwimbo ka kufulu-
kilamo bafyashi, e kalya kene nembele pamulu wa
chapter uno, akakuti “‘ pakuti bamayo bese”. Ico
balumbwila banyinabo, ni pakuti e baishiba ukunaya
ubwali.

Kuti amenso baposele fye ku nshila uko batulila.
Nomba nga bamona babamwena fye ukutali baleisa,
no kubeshiba babeshiba, ukuti e bafyashi babo,
waumfwa batendeka na kalwimbo batendeka no
kwimba, baimina fye pamo abati:

‘‘Aoo yande mayo,
Aoo yande mayo,

     

  

 

IMILIMO NA BAKALAMBA 41

 

Ku mutangala wa nombe wa sekee ec!
Kuu kuuu!”

Abele mu mpanga nabo nabateyanya no twakulya
tumo utusuma utwakuti bayebatekelepo abana imi-
tima.

Te milimo ya mu mpanga yeka abafyashi bafu-
ndisha abana babo iyo, kwaliba na imbi iicitika mu
mushi.

Abakalamba balaluka amatanda, ukupasa imipini,
ukuluke miseke no tupe. Kabili kwaba na bashikafula,
abafushi. Ku banakashi nako kwaba banakabumba
wa malongo, abasona amabwe ne milimo imbi
iyashala iyacanakashi; mu milimo yonse iyi abakala-
mba balafwaya ukutuma abaice, na mu kubatuma
mwine e mu kubafundisha no kubalanga ifyakucita.
Lubali na mu kwipika mwine cimo cine, abafyashi
balatuma abaice ukuyaleta utubende, no kutongola
intwilo no kucemeka ifishikisa. Umo mwine e
mukusambilila. Ku bwaice, bena kuti bacimona icibi
ukutumwa libililibili, lelo abakalamba balosha mukuti
abana balekula abacincila, abakosa.

Ifikolwe filomfwa ulukula sana mu milimo yonse
iicita abaice, nelyo akwata fye kamo ako kene eko
balefutafuta fye nako. Batila akamuti ukwete eko
bomako imbwa. Cinecine nga cakuti umukalamba ali
fye eka kuti aumfwa ububi no bulanda mu milimo
yonse alecita, nelyo acincila shani kusuka anenuka.
Batila umunwe umo tausala nda. Nga cakuti nga
ali na kaice kamo ako kene e kafwile ukumwafwako.
Batila umunwe umo tausala nda.

Abaice bamo tabafwaya kubatuma fye ukwabula
amalipilo. Aba e bacipote, amatoshi ayashimina
mate ya pa lupi; nelyo abakalamba batile shani
ntinti we mwana we mwana, awe iyo kukaninina fye

 

  
 

  

42 KU BWAICE

ndai, kano fye bafumya icilambu. Kwena kwaba na
bambi abasuma, abakuti balelililako na bakalamba
ubulanda pa kumona ifyo balepitana mu milimo.
Bena aba kuti lyonse ilyo babatuma banakilila, te
mulandu nelyo pashili cilambu. Ku bamusango uyu
ne filambu fine tafyafya iyo, kabili balailemena
ukucila balya abafwailapo limo ifilambu, pantu nga
ni pa kulya ubwali ne nama kuti abakalamba ebo
balelemenesha no munani no kubafukisha kwine ebo
kwafulila. Na limolimo kuti umukalamba amutuma
ukwabika inkwa, abika no bwali ne nama mukati,
amweba ati pa kwabika utale uye ukakule inkwa
ushisalanganye bwino. E pakuti umwaice aye amone
icakulya cilya cili mukatt.

14. NJELE YA TATA

. Njelela ee njelela tata

. Yati njelela.

. Mutale katape amenshi
Yati njelela

. Chilufya ee kanayo bwali
Yati njelela

Lombe e saungawile

. Yati njelela,

. Tubutuke,

. Yati njelela.

Cilya akasuba kawa, amenso yabwela, yakana
ukulamona ukutali, abaice bonse abalumendo na
bakashana balongana pamo pa lubansa apo bamona
apasensebuka. Umweshi nao wafuma mu makumbi
wabalika. Elyo kalya akacincila kasosa akati: “Bane.”

Nabo abati: “Ee.”

DP > > ip >

Oo

 

 

 

 

NJELE YA TATA 43

Nao: “Ntungule kalandu.”
Abati: ““Tungula.”

Nao: “‘Natulecita njele ya tata.”

Bonse: “Eya, eya!”’

Apo ninshi nabalaba na ku milimo ya kasuba,
baishibaefye ico batontonkanya ukucita.

Pa kutendeka ukucita njele ya tata, kuti batantama
umulongo uwashinguluka, baikatana na maboko
bonse. Ninshi umo ali mukati nabamushinguluka.
Nomba uyo ali mukati e uli no kutendeka ukwimba
ulwimbo Iwine ulo tulembele pamulu, ababiye
baleyankula balesunsha na maboko umo bekatanine.

Ifyo ciba pa kutendeka ukubutuka, kuti ulya wine
ali mukati alesamuna ulwimbo, alelumbula na
mashina ya bamunyina bonse, abaume na banakashi,
alelumbula ne milimo aletontonkanya, cili kwati
alebatuma ukuyacita iyo milimo. Kuti abalumbula
nelyo epo bali nelyo tabalipo te mulandu. Ifyo fine
abatantawila fye bonse pyuu. Cilya alumbula kalya
kamunyina atemwisha kakasuli, eko alekelesha, e
kakwisamwawila, asosa no kusosa ati: “‘Nomba
tubutuke.”’ Balabutuka bonse no kwimba baleimba.
Cilya capalama ukuti baleke ukubutuka, uyo uumu-
konkelepo, ayafukatila no mubiye uyo ali mukati,
elyo bonse baleka ukubutuka, elyo alasamuna naka-
bili. Uwaya mukati alasamuna nga filya fine fyacilacita
uwacibamo intanshi; basuka bonse bakumana ifyo
fine.

Nga ubushiku bwakosa, ne fyangalo fyabatendusha
ifyo bacilayangala, pantu bafyangala pa nshita ntali,
baumfwana ukuya ku kusendama, pantu nomba
ifimbwi fyatendeka ukwenda.

Bonse pa kusalangana bema fye nga malabi na
mpuu! Bailofya na mu mayanda umo basendama,

 

    

  
 

   

 

44 KU BWAICE

15. LELO (MU NSHIKU SHA NOMBA)

KarunpisHa: ‘Nani uyu? Cinshi ici?”
Abana: ‘Ni ‘a’, ni ‘e’ ni ‘I, ni ‘o’ Ni ‘u’ ni
© U-ulw’ waululamo!”

Ala nomba elyo lwanya, mwaisa masukulu, mwaisa
itewetewe. Mwati mutute ne cipale, awe iyo, nomba
kuti wasuma no munwe, kwikata fye icinwa ca
pesamba, ni teka fitalale.

Abaice nomba bele balalaba fimofimo ificitika mu
bwaice bwabo; amangalo nelyo imilimo. Mu musango
uyu teti tutile bunanani atemwa kutumpa iyoo,
mulandu wakutila ifyakupusaukilako nafifulisha, nafi-
sempuka, e mulandu wine cilemonekela kwati
balelaba.

Pa nshita ya kuti balecita mayo namukopela,
atemwa njele ya tata, baumfwa sakisifoni nayo
yakuwa, yaleta no mundowendowe, awe iyo ninshi
capwa fye lubilo nabakuwa na ku matwi, ukuya ku
ciyanda ukulelila iyo noma, Conse nga ni ku kutamba
umupila, yaba! uko te kwakusosa na kusosa, ni
wanshila ani tata Shibwalya. Napo nga cakuti
bacifwaya ukuya ku kutoola imfungo, nelyo ku
mansansa, elyo baumfwa ulya ali pe shilya nao
atenkunya na pa noma, nelyo atinta ku nyenjele,
ninshi uko bacifwaya ukuya kwafulungana. Ninshi
kuli bamwana yama na menso mu mitwe yafuma
kwati ni nyenye, balabilima fye. Kuti wamona uuli
apa aleipyampyawila pakuti beya mukupika ca mu
numa kuli ulya ekata coko ati tausambile. Batendeka
ne mbilo ukuya ku sukulu no Iwa kuya ku mitutu
lwapwa.

Mu masukulu mwine tabaleka fye iyo, balaba-
pelako inshita imo iyakucita amangalo yamoyamo

  

 

LELO (MU NSHIKU SHA NOMBA) 45

ayasuma aya ku mushi, pakuti tabalelaba fyonse
ifyantambi shesu fwe bena Africa. No kubalenga
ukuti balekula abashangila no kushilimuka. Na mu
nshiku sha kutusha kuti balecita utumilimo tumo
utusuma utwakuti na kafundisha wine nga asanga
balecita atemwa nganshi.

Na tumbi utwa ku bwaice tulomfwika mu mwela,
pamo ne nyimbo sha fyangalo filya bapupusha ku
Broadcasting Station, ishaimbwa ne nomba sha
mu mulabasa.

Bakafundisha kuti mulelanga abana tumotumo
utulelinga.

Ala nomba katutushe twanaka apo tutendekele
palepa, nefyo twaumfwa nafyo fyafula, epali imisana
yafunika mu kufotobala nge nsupa ya mamfwente.

  

 
 
 
 
 
 
 
 
 
 
 
 
 
 
 
 
 
 
 
 
