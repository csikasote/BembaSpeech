IFILIMO
Ico Imfubu Yapatila Abantu, Ico Thila ne Filyo Fyabo
Icalenga Ukud Cimbwi Abe no Mwenso
Ico Inuni Yapatila Inshimu
Amatukuto ya Fyula
Amalibu ya Kuilombeia
Apatula Imigomba Ukulya Imbalala mu Fifwani
Abo Bakona Amala
Ico Imbwa Yaikalila na Bantu
Ishamo Lyakwa Mulima


ISHIWI LYANTANSHI
Mu katabo aka nalembamo imilumbe pabula. Pa milumbe ii, muli fye imilumbe itatu iyo naumfwile ku bakalamba, e ii ili pa fipendo 5 na 6 na 7. Yonse iyashala nashikile fye ne mwine, ukwabula ukumfwa ku bantu bambi. Nga cakuti yawama, abakabelenga e bakasosa.

Icishibilo cakuti imilumbe ili mukati naiwama, kushitwa kwe buku. Kwena nga yawama kuti mwanembela, pakuti nkeseesha ukushika na imbi, nayo tukailembe mu ibuku limbi.


ICO IMFUBU YAPATILA ABANTU, ICO ILIILA NE FILYO FYABO
Kale imyaka ishishibantu, imfubu tayaleikala muli bemba, nge fi yaikalamo muno nshiku. Yaleikala fye mu mpanga ngefi inama shimbi shikala.

Bushiku bumo imfubu yalelunga mu mpanga, yasanga umuntu pa citemene aletema; ninshi umuntu nanina ku muti alesaila, Yalolesha, yamona ali fye pa kantongolilo; awe yasunguka nganshi. Icishele yapalama na ku muti wine umuntu alesaila, yasosa aiti: “Yangu we mwina mfumu we; bushe uko kuntu uninine nga wapona kuti washalako, teti ufungaike fye onse?”

Umuntunse ati: “Ico cena we mfumu te cakutwishika na kutwishika, no kwishiba nalishiba sana, eco nimbikako amano nganshi, ndeikatisha umuti no kuloiekesha ifileka pakuti mpwishe bwino umulimo ukwabula ukuti mpone.”

Imfubu: “Nga cinshi ushingatemena fye umuti mu isamba?”
Umuntunse: “Yaba, icimuti cakule fi eco ningabungwila mu isamba! Lelo kuti natema inga; kabili kuti nayalwala amaboko ubukali.”

Imfubu: “Kanshi eco utiina mwa?”
Umuntu: ‘““Weweta mulopwe.”
Imfubu: “Ine nalikwata amaka sana, kuti nakwafwa ukutema imiti yonse, ne ikalamba ine kuti ndetemena fye mu isamba, no kufingulula kuti nafingulula yonse, naposa ne milando ikalamba kunse pakuti tailecingilila inshila pa kusenda ifibuula. Umulimo onse ulefwaya, kuti nakubombela cikulu waba cibusa wandi tuleumfwana mu fintu fyonse.””

Umuntunse ati: “We yandema ukulya; wingacita ifyo fine ne muntu nacula muno.”

Awe umuntu aika na ku muti, abuula ne sembe lyakwe ilikalamba, apela ne mfubu. Imfubu mukwai yatalama na pa miti. Kuti umuti nelyo ukule shani, yakornamo fye amascmbe yane no kuwa wawa; yafingulula no kufingulula pa kashita fye kanono, Kuti nga mulya tutampile ukulanda, yaloshalosha fye umukalo.

Pa kwinuka yaeba umuntu aiti: "Mune ee!"
Umuntu ati: “Mukwai.”
Imfubu: “Mune nasanga ukuti, umulimo natendeka untu wakosa nganshi, ¢ calenga, ine nomba, nakulasendama fye pano pence, nakulabomba ulucclo ne cungulo, ndefwaya umulimo wapwa bwanru. Cikulu iwe cilya uleisa pe fye, uleisa ne cipe ca bwali, pakuti ndeikula e pa kubomba bwino. Kuti ulekushaka ubwali, na iwe kuti wamona fye ifumo lyandi ubukulu.”

Umuntunse ati: “Apo peka we mfumu yandi.”
Nakanda na kabushe, kuti ulucelo, cilya umuntu aleisa ne cipe ca bwali, asanga icitemene cilolele lolele fye, awe aikata fye icimwa ca panshi, atemwa nganshi. Ashifika fye ateka no
bwali mu isamba lya muti, balaposhanya no kuposhanya.

Umuntu ati: “Baleni iseni mwikule akakulya mukwai.”

Ba mfubu kuti ukulolesha pa musumba wa bwali, kwati banaile abantu amakumi yasano, bati no kuti cya mwandi, cine cine uli cibusa wandi, Kuti ukulolesha mu lunweno lwa munani, namo mull imitante ya nama ili nga pa matanta. Ba mfubu mukulu basamba no kusamba, batendeka no
kulya ubwali. Kuti basuna fye intoshi shitatu, balecibika fye, no muto bapwila. Babula ne nsupa ya menshi bapongolwelako, umubyolo wena kwati ni nkalamo yalila,

Umuntunse ati aloleshe ilya milile, mu mutima ati: “Yangu ne mulanda, nge fyakulya nkafimona kwi ifyakulisha imfumu ya bene imiku ibili inshiku shonse!”

Mfubu mukulu alapwa fye ukulya, ala mukwai imiti alauminkanya ibiliibili. Kwena umuntu atemwa nganshi, abwelelamo ku mushi ku kufwaya icakulya ca kuleta icungulo.

Ifyo fine ku nshita ya cungulo aleta umusumba umbi.
Imilile kuli bamfubu musango umo wine, kuti nga bayasamuna icinwa caba nge musombo, umupusa wa bwali wapita nga ka mu mfuti, bapongolwelamo no munani, balafuta na pa kanwa, lubali baleimyangula no kuimyangula. Umuntu akunta fye umutwe.

Umuntu alecita ifyo fine inshiku shonse isho mfubu alebomba pa citemene pamwakwe; casuka icitemene caba ngo mulasa wa mfumu.

Elyo mfubu atendeka ukukula ifibula, kuti nga nalulika pa muku umo, kwati ni kankungwe alefumake.

Umo umuntu alecita ifyo fine, amona ubutala ubwaiswile amale, yalamonekela mu nshingwilo. Umuntu akutumana alatontonkanya ati: “Awe mwandi nkesafwa ku nsala amainsa amale nga yapwa ukupela cilya cintu. Nomba ncite shani? Kwena nacitema ubukula ubukalamba nganshi, nomba ifyakulya fya muli bulya bukula fikesamoneka ulya mwaka; kanshi ili lyonse tukalalya nshi nga capwisha amale yonse? Oh, naishiba ifyakucita nga capwa ukukula ifbuula, nkacilongela ubwalwa, cikesenwa kuno mitanda, nga cakolwa cikasendama mu mutanda umo, emo nkacocelete, uleke cikapile mweka cikafwe.”

Nakaendi panuma ya nshiku shinono, ifibuula no kupwa fyapwa; ninshi apo umuntu alieba no mukashi ukupekanya ubwalwa, Ubwalwa bushipya fye, umuntu ukubuula akapaapala ukumfwa, aumfwa ni nunkwe wa bwalwa ku bukali, bwa kanyang`uni. 

Ulucelo umuntunse alungama na kuli bamfubu, abasanga, ati: “Shikulu namutasha sana pa mulimo uyu mwabomba. E calenga umwinamwandi namupekanishisha utwakulya twakumutebeta, tuleyeni bonse kumwandi muyemulye,”

Bamfubu mukulu bakakamuka, baiposa na mu nshila, bafika na pa mitanda pa muntunse. Umuntunse abuula ne nsupa iya mutima wa nsefu, ateka ma mu lwalala; akansapo na menshi, umwine akwensapo no musa; apeela bamfubnu, Kuti bamfubu ukuikwensapo, ne filamba fyalapona na mu menso. Kuti balenukapo fye, balakunta fye umutwe abati: “Yaba, yaba, ubu bwalwa ubukali ee, mwandi bamayo baishiba ukusashika umusheto! Eya mwandi lelo tulekumana ne filyo”’.

Umuntunse ati: “Ala mukwai nifi fine umukashi wenu uyu, aluma nganshi amaboko. Sonwepo no kunwa we mwine, kabili batila tabulongelwa.”

Muka muntunse aisanwapo, ilyo apwa ukunwa asosa ati: “Awe ifimalwa fyakalipisha muno ifi, lekeni ncitilepo abantu akalutosht basanshile ubwalwa, kuti bakolwa nganshi nga babunwena mu nsala.”

Bamfubu abati: “Ala mukwai bamayo, mwati ifwe nga tulesheta umusheto wawame fi tufwaya na mali yene, ala iyo mukwai besakamana, tukalya mailo ulucelo.”

Umwanakashi ati: “Endita mukwai natesha kanshi.” Mu mutima ati no kuti lelo lyena ulecimona icamwene musholomwe. Pantu wiba alimwebele inkama akakile.

Bamfubu mukulu bapona na pa bwalwa buiya, kuti nga bafubata pembe mu cinwa, no mupu uwakaba ulefumina mu myona, uletandula ne cimena ca bwalwa pa nsupa. Umuntunsé aleitinisha fye. Wena kuti nga aya ku kunwapo, alenunshapo fye.

Kuti cilya akasuba kalaya ku kuwa, bamfubu mukulu babufwala nge sumbu, kuti pa kufumina panse ku kuposa amenshi, balepampantila fye inshila ngo mufitile, kutala bayaitoba umutwe ku iingwe, babwela baiteneka na filya na nycka, bailumba no kuilumba aba: “Twakumana no musheto ne mwana Cofwe.” Umuntunse kuti abekata fye pa kuboko, e pakubalanga umwinshi elyo bafumina panse.

Ala nomba icishele bamfubu kunyongana fye pa mukupo mu isamba lya nsupa. Umuntu alafumyamo ne nsupa ya bwalwa atwala na ku ganda kumwakwe, Mwalishiba na tulo twa mfumu bamfubu, kuti wati nabafwa, neco mwalunda no bwalwa, Iminkononoe yena kuti uleyumfwila ku ishilya lya kamana.

Umuntunse aisabuula ne fibula ifvauma, alasakilisha na pa mwinshi, aleleta ne milando alailikishako; kuti nelyo amabula yawe shani pa mubili wa bamfubu te kwakumfwa nakalya.

Umuntunse alinga fye cilya utulo twafunda kuli bamfubu, abuula no mulilo ashingulusha no mutanda onse, umutanda wati natititititi.

Kuti bamfubu ukwisabuka ku bukali bwa mulilo, bamona fye bali mu wingi, Neco bakolelwe, kuti apo bapunka babwela baisawila na mu mulilo ubelele bushilya bwa mutanda, ala nomba kupunda umusowa uo bashabala abapunda kale. Icishele nomba baumfwa umulilo wapita sana pa mubili, e pakwisafundumana na maka yabo yonse, kuti na pulata, no mutanda wine wakonka nomo bele, bayaushila fye ngoko, Nomba kuya fye iciyeye, te kubutuka iyo, kabili kuti apo balungeme fye ni apo pene. Umo balebutuka ifyo fine baibukila fye uko bawila mu mumana, Awe mwena baumfwa no butanshi bwa mulilo bwatalalako
ku menshi yatalala, Ninshi inkanda naifopoka. Nomba tabafumine mu menshi umo, mpaka emo bapolecla, na masako e mipwile pa mubili, inkanda yaba fye iyabutuluka nga filya fine imoneka na nomba.

Ilyo bapolele bati no kuti nomba abantu banya, tukamona uko bakalola. Kanshi cinecine abantu bacabe! We mwana ifyo namwafwile ulya muntunse, e wancita umusango uno.

Apo pene e pafuma no bukali bwa mfubu ku bantu; no kulalya ifyakulya mu mabala yabo; pantu ilandula pa milimo ilya yabombele umuntunse. Lelo ilya fye ifyakulya mupepi no mumana, taiya mu kulya ifyakulya ifyabela mu mpanga umutali, pantu itiina umulilo ukuti nakabili ukayoca. E cilya mumona nga mwasendamina mu lulamba lwa mumana, namukosha no mulilo, imfubu isa naifubata amenshi no kwisapaala pa mulilo; umulilo nga washima, elyo yalatamfya abantu, Apa e pafumine ubukali bwaiko.

E fyaba na bantu bamo, kuti umunabo alebabombela bwino, bena e pa kumucita ifyabipa.
Pali kantunse kapela.


ICALENGA UKUT!I CIMBWI ABE NO MWENSO
Cimbwi kale nao ali ni nama nkali, nga ifi fine fyaba inkalamo ne mbwili, Nao wine aleikata inama na bantu; na bantu balemutiina nganshi,

Nelyo akalipe nlya, aletkatila ne nama, lelo uoupukusu bwena ni ubu bwine aba nabo na lino line, Pantu aleti nga ajikata inama, talefwaya kulya ashako; kuti nelyo ckwite, abuya fye. E pafuma ne shina lya buya.

Namwishiba abantu batemwa sana nga basanga inama ya kutoola, Limolimo abantu balatamfya inkalamo nelyo imbwili pa nshita ine yaikata inama nelyo taualyapo. Lelo Cimowi wena tali ifyo iyo. Nga abantu basanga naikata inama alelya, teti pabe nelyo umo uwakuti afikepo nakalya fye; nelyo babe ibumba shani teti bapamine ukufika apekatile cimbwi inama. Kuti nga batwala amasange ninshi
basano baleikatwa, pantu alikwatishe amaka no bukali. Ameno yakwe kuti nga akokota pe fupa Ilya muntu, kuti wati ni soo aputula.

Bushiku bumo cimbwi alikete impelembe, isonkoli lya namo, na masengo yauma na pa musana, Awe alanoona na meno ati mwandi nalaipakisha,

Pa kwikata ilya nama abantu ba mu mushi uwapalemcko, baliumfwile icikolomo ca nama no mugonto wakwa cimbwi; baishiba no kwishiba ukuti ni mfumu ya bene yaikata, te kwakwesha kupalama. Awe bonse takwaimine nelyo umo,

Abantu pa kumona if, awe cabashikita sana. Basuka basoshanya abati: ‘‘Mwe baume mwe, bushe kud twacita shani kuli ii nama yakalipa ifi, kabili na maka yalikwatisha ukucila ne nkalamo. Kuti twacita shani pa kuipaya.”

Umulumendo umo ati: “Mukwai, ala ine nalimona pa mwimba apo ingila, kabili na muntu ipita mwaba fye nge ashila, mwabuta na tutu.”

Umukalamba umbi ati: “Ah, kanshi bane no kwanguka cayanguka apo baishiba apo ingila, ifwe natukayeteya ikunku ku mulu wa muti, tukakwikemo na mafumo, nga caisapita mu isamba kwena cikesalaswa, epo tukacipaile.”

Bonse basuminishanya, ulucelo baima, bayatema ne cimuti icikalamba, ica lupanda, baciteya na mu mulamba ume calepita. Leio tababikilemo ifumo; bonse balikene ukuti bapele ifumo, pantu ifyela fyaliafishe pa nshita ilya; baletentonkanya uketi icimbwi calikwatisha amaka kuti casenda ifumo, ici e calengele ukuti bateye fye icimulando icikalamba cekaceka.

Cimbwi kulya aileikatila impelembe, tafumineko bwangu, aikeieko inshiku shitatu, ubwa shine no kupwa yapwa. Aima ukubwelelamo ku mwimba kumwakwe; ninshi naikuta nganshi, ifumo lili nga kapoli.

Kuti cilya alebwela, aumfwa fye icimuti pa mukoshi na mfya. Awe atotobela fye palya pene, ne cakucita cabula. Kuti aitumbanya nganshi ukuti ailulule, awe cakaana;
camucila amaka. Neco aikutishe, nomba alala fye umulambalamba.

Abantu ku mushi abati: “Natuyelengula ulufimbo twateya cimbwi.” Kuti cilya balapalama, baeba umo ukunina ku muti pakuti alengule. Kuti ati atile; amona fye nalala, ulufimbo nalumutininkisha na pa mukoshi. Alashinisha ababiye ati: “Nacimwikata."”” Nomba uwakuyafikapo abula, bonse batiina, umwense wabekata. Nomba uwalipo umukalamba umo gsosa ati: “Kwena ilya nama ikali, tatwishibe nefyo ifwantilwe. E calenga pa kuipaya, natucenjele, tubale tukoshe umulilo, emo tufumbike amafumo yesu; nga yapya yakashike tuleilasa; lyena ilefwa bwangu.” Awe bonse basumina, bacita ne cininkwa ca mulilo, Cilya amafumo yapya, yakashika na cee, bayepwila fye ca mumo, batendeka no tubilo ukuya ku kulasa cimbwi. Uwantanshi apoose fumo, amulasa fye pa matako, no wa cibili nao apoosa, amulashila pesamba lya palya palashile umubiye. Cimbwi aumfwa ifilaso fyakalipisha, neco fyali no mulilo; afundumana fye umuku umo, ne kunku lyawila na filya. Abantu nabo bele baleiwila fye. Cimbwi palya pene bamulashile pa matako, lilya afundumene, asha anyela amafi kumo na mafumo. Te wa kuceba na kunuma, iyo ine e miile,

Uko cimbwi aile, aishiba ukuti abancita fino bantu, te fintu fimbi iyo; kanshi balya bantu bakali, nakulabatiina, Umone ine ntila nine nakwatisha amaka ukucila abantu, lelo kanshi e bancita umusango uno, awe kanshi te bakutwalako masange. Apa pene e pafuma no mwenso wa kutiina abantu, nelyo kaice kuti kamutiinya afulumuka ulwinelwine, asha anya na mafi.

Inama nkali shonse isha mu mpanga, ishalecindika cimbwi ku mulandu wa bukali bwakwe, nomba shamona ukuti cimbwi aleka ukwikata inama. Umone kale baleendela fye pame na bankalamo, nomba shamona ukuti awe aleka ukwendela pamo, alebakonka fye panuma. Kuti nga bankalamo baikata inama, wena aya mu kukokota fye amafupa cilya bafumapo. Nomba shonse nasho shamusuula.

Pali kantunse kapela.

Ici cilamoneka na kuli fwe bantu. Umuntu uwali umukankala, atemwa ali ni kapekape, nomba nga inshiku shamwinamina, ubukankala bwakwe bwapwa; abanankwe bonse aleenda nabo kuti bamusalangana, no kumusuula bamusuula.

ICO ING`UNI YAPATILA INSHIMU
Kate imyaka ishishi-bantu, inuni yali ni cibusa wa nshimu, batemwanene nganshi, baleyangalila pamo no kwafwana.

Nga ifintu twaishiba, cila mwaka, ifyani nga fyauma, abantu balaposa umulilo wa kubuutisha impanga, pakuti mu mpanga muwame.

Bushiku bumo inuni yalikele mu cisansala caiko, ilcliisha utwana. Kuti yati iloleshe ku kabanga; yamona intumba ya mulilo ukalamba nganshi; awe yalalanguluka aiti: “Yangu ne mulanda abana bandi balaisapya ku mulilo uyu abalwani baoca. Kanshi nalacita shani?” Yaima ukuyaipusha amakanga, inkwale, iminomba, ne fyuni fyonse ifikalamba ukuti fise fipusushcko abana baiko. Awe fyonse fyakaana afiti: “Kabili na ifwe bene tuli no kupususha abana besu; ni bukalulu inoma pa yakwe.”

Inuni amano yapela, Umo yali iletontonkanya, yasuka yaibukisha bacibusa baiko banshimu, awe owangubwangu eko yabutukila ukuyafisha umulandu.

Banshimu bati bomfwe umulandu, abati: “Ala mwana wesu, bushe ico eco ulecushiwa no kucushiwa, shi natuleya fye.” Awe apo pene baima bonse, balungama no kwali icisansala ca juni. uni umwine alakakula ne cisansala uko akakile, inshimu shaya nashisenda, Inshimu shapita mu mulu umutali sana, nuni nayo ilekonka na panuma. Inshimu shishicisha fye intumba ya mulilo, shayaikala na ku muti umbi mu mupya; guni alsakakila ne cisansala ku muti wine uyo. Awe bamwana guni bapusuka.

Baguni na banshimu baikele ifyo fine baleumfwana. Duni aleti nga amona banshimu balefwaya ukukukila kumbi, e walcbafwaila ulupako. Kabili alebalengwila no muluba ne fintu fimbi ifyakusangula ubuci.

Ala mukwai, kuti umo inshiku shilepita, uluseba lumbi lwafika; abantu nabo tabaleka koca muliio mu mpanga. Awe bautumbika, uwakuti uleciluka amabaka ayencyene, ayakuti umuti nelyo ulepe shani, waciluka fye umuka umo na mabula nayekatila.

Kuti guni naikalisha, amona kwaletwa; ati: “Na lelo mwandi lwanya, kamangilile mulamba talatulwila.” Alungama na kuli bacibusa wakwe, nabo te bakaani, baima fye bwangubwangu. Pa muku uyu mu cisansala cakwa guni mwali amani te bana iyo. Banshimu bashifika fye, becita nga filya fine bacitile umwaka wapwile. Basenda icisansala no kucilusha umulilo, bayafisha na kumuti umbi mu mupya.  Ng`uni akaka ne cisansala nga mulya mwine acitile. Ku ceshamo, lilyaline alekaka icisansala, ilini limo lyasolomoka, lyailanga na panshi na mpa, lyatobeka no kutobeka.

Inshimu shicimona umusungwisha wa lini uko wakashika panshi ngo muluba, shayapo, kuti ukwnunshapo, shaumfwa icena icisuma sana. Awe shaibubapo, shapwila tonse utufumine mu lini. Ico ilini lyawamisha, awe nomba shati fye natuponye na yalya yene yali mu cisansala. Umunabo juni ati atileko mwe banandi nga kansi ni shani mwala ...? Yaba te mu kanwa nkokwele, bamubasamo no lubola ulwinelwine, iyo ine ¢ mifulumukile! Amani yonse yatobaika, inshimu shapwila fye yonse, Luni pa kubwela uko aciba abutukile, asanga fye ifipaapa fyekafyeka e filemulolesha! Te pa kufulwa! Kwena icakucita cabula, alamanamana fye.

Nomba na imwe kuti mwatunganya ifyo cali, Dunit alungama pa mutanda apo amwene umuntu; amusanga, alamweba ati: “We muntunse umfwa umulandu nalakutuula.”

Umuntunse ati: “Ale mune guni kanshi cinshi cilekucusha, uleke nkwafweko.”

uni: “Ine umutima naukalipa sana, kabili uletona umulopa. Twayambana icibusa na banandi banshimu; kale balancita bwina, lelo pa bushiku bwa lelo bancita icabipa sana; bantobawila amani no kupwila bapwila fye yonse. E calenga naisa kuli iwe ukuti umpandeko amano,”

Umuntunse: “Oh, bushe ¢fyo cilif Cisuma sana, kabili wacita bwino pa kubutukila kuli ine. Umfwa amano nalakupanda, Iwe apo upupuka, kabili walishiba napo inshimu shikala pe, ¢ calenga kanshi iwe uleshilengula, nga washimona apo shili waisanjita. Ine nakulashipanda no kubuulako ubuci. Na iwe walishiba ifyo ine natemwa ubuci, Nga napanda na iwe nakulakushilako apo naliila, na iwe waisalyapo.”

Duni ati: “We muntunse wasosa amano ayasuma nganshi, cinecine mwe bantu mwaba na mano, Ukufuma ubushiku bwa lelo, nakulabetilila banshimu, tabakamone pakwikala. Apo bandilile amani yandi, na ine nakulalya abana bashiko, e pa kulinganya pali ifi bancita. Na kuba lino line nalafuma pano, nalayashimona palya pene shaba, nga tashikukilepo nalaisakweba.”

Umuntunse: “Eya mwandi tata, wakulampususha ku cipowe, e calenga ukufuma ubushiku bwa lelo waba uli cibusa wandi. Ine nshakakucushe nelyo limo, na bana bandi abakalafyalwa tabakakucushe nangu panono.”

Naendi tulamona na muno nshiku inuni yabikapo fye ukwitilila inshimu., Umuntu nao tacusha yuni iyo. Ni apa pene pafumine uyu mulandu, Pali kantunse kapela.

Ulkwambana bucibusa no muntu mubi, bucibusa tabutwalilila, Kabili uwa lufyengo ku babiye, umuya inshiku lukamwalukila nio.

 
AMATUKUTO YA FYULA
Invo Lesa Mukulu apwile ukubumba ifinty fyonse, afisonielele no kwakwikala; abulile ifyula nafyo afisontelela ku lulamnba Iwa bemba ukuti eko fileikala. Awe ifyula fyatemwa nshitemwa.

Bushiku bumo ifyula fyamona uko abalondo ba kusakila isabi baisa ku mumana na masumbe yabo, Awe fyonse fyalabatongomesha, fyalamona ifyo balecita.

Abalondo babula amasumbu yabo babika mu mato, bayamba no kuya pali bemba. Pali bemba palya abalondo batendeka ukuteya amasumbu yabo. Cilya bapwa ukuteya, bapita mumbali bayakumanina kuntanshi, balasokwela ne sabi ku masumbu. Isabi lyaikatwa ilingi. Abalondo balalifumya mu masumbu, baleliposa mu mato. Ifyula fyena filemonako fye, fili fye tondolo.

Lijiya abalondo bapwa ukwipaya isabi, baisalifumisha ku lwamba Iwa mumana; lyali ilingi nganshi. Abalondo babuula amasumbu yamo bayasha mu mumana ayateyelwa limo, yambi eyo basha bayanika ku mulundu. Babuula isabi batunga ku mitungo, balaya na ku mushi.

Lilya abalondo baya ku mushi, ifyula fyayalongana apo banike amasumbu, fyalatamba; awe fyasunguka nganshi pa kumona ubushishi bwacepa filya emo baleipaila isabi lyafula filya kabili ilikalamba,

Ubushiku bwine ubo nafyo fyaumfwana afiti: “Bane na ifwe natupange amasumbu ya kwipailamo isabi.” Fyonse fyasuminishanya. Apo pene fyatendeka no kutukuta; fyayatantika pa mumana ubushishi ubwatelela, filebikamo no tuntu utwafita, ukupashanya ififundo filya fimwene mu masumbu, Fyapanga mwe! Pa mumana fyabapo fyntangalintangali, Ico ubushiku bwaila afiti: “Bane tukasokola isabi ulucelo, pantu nomba bwaila.” Napo pene fyasuminishanya.

Buleca ulucelo fyamona abalondo baisa ku kulengula amasumbu bashile pa mumana, Nalyo fyamona baipaya isabi ilingi, basenda na ku mushi.

Cilya abalonda baya, nafyo fyapingushanya afiti: “‘Aleni bane nomba na ifwe tusokwele isabi ku masumbu uleke twipaye.”’ Awe nakaendi [yayakanika, fimo fyapita lubali ne fibiye lubali, fyacita nga mulya mwine fyamwenene abalondo lacitile mailo, fyayamba no kusokola. Pa kusokola fileti fyatolokela ibaka mu mulu, elyo fileitimbula mu menshi, fili na ntumbwi, ntumbwi.

Ilyo isabi lyamwene bacula baletolokela mu mulu, lyatile ala bane twashala, uko cili lelo kuli inshiku nkulu. Nalyo lyayamba ukuipabula pa menshi, Kuti umuta cilya waipabula pa menshi na pabu; ifyula fyafulumukako ulubilo. Cilya cimo cati: “Aha, uyu nao umwenso, kuti watiina kabili no munani ulefwaya ukwipaya.”’ Cimbi naco cayasuka acii: “Mm, bushe tawaishiba ukuti kwaba limo ilikali nganshi, ilyakuti nga watwalako amasange kuti lyakumina.” Nomba fyawa fye ku nseko na hehe, hehe, hehe, hehe. Icikalamba calipo cakalipa nganshi, aciti: “Mwe bana kanshi mwalitumpa, bushe kuti mulebamba umunani kabili mwabikapo ne fimaseko mwa! Mwatumpa nganshi, aleni tubombe umulimo, tumone umutonkolo.” Kabili fyabikapo ukutolokela mu mulu na tubwa, tubwa, tubwa.

Kuti cilya fyafika ku masumbu yafiko, fyamona tamwiketwe isabi nelyo limo. Fyaikala fye shilili.

Icalipo cimbi icikalamba casosa aciti: “Oh, naishiba umulandu isabi lishikatilwe lelo mu masumbu yesu! Lelo te bushiku bwa kusokala isabi, kuleka fye amasumbu mu mumana, isabi lileikarilwa fye iline lyeka. Bushe tamwacimona ku balondo ilyo beshile, tabali tabasokwele, basangile iline naliikatilwa,”

Fyonse fyasumina afiti: “Eya mwandi, ala iwe Shiluwo eco wabela na mano, waba na mano nge nkonshi iyakwata ifinsenda mu mutwe ifiyeba amano.” Fyonse fyatasha Shiluwa pa mano yakwe.

Fyalolela kasuba konse, teti fimone isabi likatwemo nakalya fye. Kabili cimbi casosa aciti: “Ala isabi likatwa iline lyeka ubushiku, te kasuba iyo. Lilya mwali mumwene abalondo bepeye lyali liketwe ubushiku te muno kasuba iyo.”

Kabili fyonse afiti: “Eya mwandi na iwe Kwa-kwe-kwi niwe mwalingana na Shiluwo amano.” Awe fyaya na ku kulala.

Kuti ku maliki nafima afiti twikate isabi mu masumbu, fyasanga amasumbu yalefilolesha fye. Nomba ifyakusosa fyabula; fyalaloleshanya fye, no wakuti aposepo abula; na
bamario bene basosele mailo nabo amano yapwila apo pene.

Icishele nomba fyonse kufumapo fye icipyu, fyasalanganina na mu nika,

Papita fye inshiku isha cipepelela apo ifyula fyasalanganine
icipyu pa kukaanaipaya isabi mu masumbu, cimo catonto-
nkanya aciti: “Kanjemona kulya kuntu twashile amasumbu
yest, nalimo kuti nomba isabi lyalikatwa." Eko calaya. Kuti
cati ciloleshe camona amasumbu tapali. Lelo peswile fye
tutombolilo utwingi, tufitilepo na fititi. Casunguka sana.
Apo pene catendeka no kupunda ku fibive aciti: “Mwe,
mwe, mwe!”

Icali mupepi acti: “Nga cinshi, bushe lyalikatwa!”

Naco aciti: “Somone, ala pali akantu.”

Cilya icibiye caisa, nomba fyonse fibili fyayamba ukwita
ifinabo fimbi, fyonse fyalongana na palya pene. Kuti
ukumona utuntu utwingi utulesalakata pa mumana,
fyasunguka sana. Apali cimo aciti: “Ala efyo isabi lisanguka
iff fine ili line ¢ sabi. Mukamona pa nshiku shinono likakula.
Apa mumwene lyonse ili nalikatilwa limo mu isumbu,
talyakafumemo, lekeni pa nshiku ishi tukaba no munani.”

Fyonse fyasumina afiti: “Eya, mwandi cinecine, nomba
tukashukila umunani uwingi.”

Panuma ya mulungu umo, ilyo fyabweleleko, fyasanga
batombolilo, ne mitwe ikalamba, ne micila no tumolu.
Fyalolekesha! Cimo aciti: ‘Ala mita yekayeka, efyo iba pa
kukula, amolu yakafumako nga yakula.” Fyonse fyasumina.

Pati papite umulungu umbi, fyamona imicila ¢ iputa-

19

 
 

  

wikeko, amolu nayashala, Nomba fyalasunguka fye, ne
fyakucita fyabula. Panuma ya nshiku shimoshimo, fyamona
nomba fyaba fyula finabo e fyafuma muli batombolilo. Awe
lyena fyatemwa nganshi, afiti: “Eya mwandi, kanshi nomba
cawama, kanshi efyo twakulacita, pakuti tukafule, tukasa-
langanine na mu manika yonse ayo Lesa Mukulu apanga
muno calo.”

Apa pene epo ne fyula fyaishibile ubufyashi bwa fiko,
na lino line efyo ficita pa kufyala abana.
Pali kantunse kapela.

5

AMALIBU YA KUILOMBELA

Umunrtu aile ku kuupa, afika mu mushi umo aupa no kuupa.
Ad ekale akashita ku buko, amona ababiye ba mu mushi
ulya bonse bali balunshi, balebamba utumama twa mu
mpanga. Akumbwa nao ukuti alclunga, e calenga atendcka
nao ukulunga. Lelo wena nga ayamo, alebwela fye pe
ukwabula ukwipaya nelyo kamo. Ici camulengele isakamiko
ilikalamba. E calenga bushiku bumo acba umukashi wakwe
ati: “Naya ndetandala kumwesu, pantu apo naishila inshita
yalepa,”

Umukashi amusuminisha. Ulucclo aima alaya no kuya,
Iiyo afikile kumwabo afisha ishiwi kuli bawishi ati: “Ine
tata uku kunt naya kv buko, nashama nganshi. Ntila nga
naya mu mpanga mbwelamo fye ukwabula ukulaipaya
nelyo kalulu ka maka; e uku nati kanjefisha umulandu ku
bafyashi bandi; bena kusuka bamona umio basengulwila,
Bawishi abati: “Tacikosele mwana wandi,”

20

 

Ubushiku bwa kubwelela ku buko, wishi kwa cilumendao
ulya abulile ifintu fibili, ifyapala insengo sha mpelembe, ifyo
aleita ukuti ‘malibu’, apeela mwane, amweba no kumweba
ati: “Mwana wandi, amalibu aya nakupecla, yantu yayafya
sana, te kwesha umuntu umbi ukwikatako, kano fye iwe we
mwine. Nga umbi aikatako, ukalenga imfwa sha bantu
icalo conse.

“Nea waya mu mpanga ku kulunga, nga wasanga inama,
waecba amalibu inama ulefwaya ukwipaya nga ni shinga,
nayo kuti yatesha. Pa kuyaposa ukuli inama, uli no kuyapela
amalumbo aya, wati, ‘we malibu ya kuilombela we yampele
tata’, apo pene amalibu kuti yayaipaya inama ulefwaya.
Nomba cilya yalabwelela kuli iwe, uli no kuyakonsela ku
nondo ii, nga yaponena panshi elyo watoola, washa wafisa
na mu mpanga ku lupako. Te yakwesha kutwala ku mushi
iyo, pantu yaliafya nganshi.”

Mwane ati: “Natesha tata, nkalacita fyonse ifyo mwa-
njeba.”

Umulumendo aiposa na mu nshila, alabwelela na ku buko
na malibu nasenda, Cilya apalama ku mushi, asha ayafisa
ku lupako.

Ulucelo Iwakonkapo, cilumendo aima ukwya ku kulunga,
asenda kabukwe bwakwe, bayabuula na malibu apo ashile
ayafisa. Bati bende ukutentemukila ku nika, bamona fye
insefu ishi shilelya pa nika, Cilumendo anina na pefwasa,
asosa na mashiwi yamwcbele bawishi ati: ‘“‘We malibu ya
kuilombela, we yampele tata, ndefwaya wipaye inama
shitatu.” Ayalekako no kuyaleka. No kumyanga umucele
kashita, kuti pa kashita kanono, insefu shitatu nashifwa no
kufwa, Amalibu yaisa nayalala na panshi kuli shikulu wa
yako. Cilya yafika uko ali abuula inondo ayakonsa, yaponena
na mu isamba lye fwasa, ayatola, balabwelela na ku mushi,
Kabili talafika ki mushi asha ayafisa ku lupako. Ilyo afika
ku mushi aeba abantu, bayasenda ne nama shonse. Bashi-
fyala na banafyala no mukashi batemwa nganshi, bati ac

ai

 
kuti twashukila umupalu. Cilumendo abuulapo inama imo
ayatuula ku isano ku mfumu ya calo.

Inshiku shipita fyc, cilumendo epaya fye inama ku
malibu, pe fye alesenda kabukwe bwakwe, nako kalemona
ifyo alecita na po alesha afisa amalibu kalemona.

Ubushiku bushilile kantu, cilumendo ulya ati: “Mukashi
wandi ni kale nailemona abantu bandi, nayako njebamona.”
Umukashi amusuminisha, nomba ati: ““Tuleya bonse, pantu
apo wangupila nshilayako kumwenu.” Awe baima bonse no
mukashi wakwe.

Pati papite inshiku isha kupenda apo cilumendo ailile
kumwabo, ala mukwai ku ceshamo, kalya kabukwe bwakwe
kaibulumuna no kuibulumuna akati: “Apo bukwe aila,
tulya fye inama ishauma, ndefwaya na ine naya ipaya inama
ku malibu yakwa bukwe, tukeselya inama ishibishi na
mabu,”

Apo pene kaima keka, kalungama napo bukwe bwakwe
asha amalibu, kabula, kalungama na ku nika. Kuti kati
kaloleshe nge fi kamona ni nkonshi shilelya pa ilungu.
Kanina na pefwasa, kasosa no kusosa akati: “We malibu
yakwa bukwe we yakuilombela, njipaila inama shonse ishi.”
Kayaposa no kuyaposa. Amalibu ya mupamba yapona na
pa nama, yaipaya, yaipaya; shonse shapwa nakalya-nakalya,
Yabwela nayalala na panshi ku kaice kalya apo keminine
pefwasa, kuti cilya kati nomba nkonse filya ficita bukwe,
ala mukwai, yakaputulako no mutwe, kawila na mu isamba
lye fwasa. Amalibu ya mupamba yapona na mu shila
umufumine akaice, yalungama na ku mushi. Kuti abantu
nabekalisha mu mushi, bamona abantu balapona umoumo
mushi balefwa, Abantu cabapesha amano, kuti abati
tufulumuke ala mukwai te kuibepesha fye. Yaipaya abantu
bonse mu mushi mulya, cilya bapwa, yalungama ne ku
musumba wa mfumu. Aba mu musumba kuti nabekalisha,
baumfwa kwaletwa, abantu balaikutila fye. Amalibu ya
mupamba yaipaya abantu bonse mu musumba, ne mfumu

ine kumo yaipaya. Yalungama ne mu tumishi tonse utwali
mumbali, yaipaya abantu bonse nakalyanakalya. Ilyo
yapwisha ukwipaya abantu bonse, nomba yaibika na mu
nshila ukukonka ukwaya shikulu wa yako, Utumishi tonse
utwali mu nshila yastha yapyanga nga ku ceswa, Kuti mu
mushi mwine mwali cibinda, nabekalisha, baumfwa ku
kabanga kwatula inkuta, abantu baleililila fye pa kumona
uko abantu balefwa. Apo pene cibinda na wishi baishiba
abati te cimbi; malibu ayo yaisa yaleipaya abantu. Bwangu-
bwangu wishi abuula ne nondo imbi, atendeka no lubilo
ukuya uko kwine amalibu yaleipaila abantu. Ashifika fye,
ayakonsa no kuyakonsa, yawa na panshi.

Abantu bashele mu mushi elyo balongana, na mwane
wine cilumendo ulya afika, Abantu baipusha abati: “Nga
kanshi finshi ifi fyaipaya abantu bafula iff.”

Wishi ayasuka ati: “Ifi fyaipaya abantu malibu, umwana
wandi uyu ¢ waishilelomba kuli ine, ¢ pa kumupela ukuti
akaye mu kwipailako inama. Ine nalimwebele ukuti teti
uleke umuntu umbi ekateko. Nomba uko ayasha ku buko
bwakwe, pali umuntu umo uwayatumine, afililwe no
kuyakonsa, e calenga mwandi abantu ku calo uko nabapwa,
takuli na wesako. Ale we mwine sosa, kanshi washile shani
amalibu ukuti yacite ubusanso bwabipa ifi?”

Cilumendo nao asosa ati: “Ee, cinecine, aya malibu nine
nalombele kuli batata aba, malibu ya kuilombela ne mwine.
Kwena apo naila ku buko nshatalanyenda na muntu umbi
iyo, nyenda fye na kabukwe bwandi pe mu mpanga pa
kwipaya inama; kwena mwandini nalimo niko kene e
kacita no bu busanso.

Elyo abantu baimine ku calo uko amalibu yashafikile,
bayasanga cinecine amalibu nayalofya icalo. Balishikile
abantu bonse abo bamwene mu menso yabo, lelo abengi
babolele fye no kuliwa ne fyuni.

Nomba abantu pa kushika abafwile ku malibu baleti:
“Yangu amalibu ya kuilombela ifyo yonawile abantu.”

33

 
Na cine ilyo bamo beleenda mu mpanga bailesanga kalya
kaice apo kafwila mupepi ne fwasa, ne nama nasho apo
shabolela ntangalintangali, baisashimika ku mushi. Abantu
daishiba ukuti cimecine e filya cibinda asosele, kanshi ni
kabukwe bwakwe e kaposele amalibu. Pali kantunse kapwa.

Apa e patula ilya nsoselo abantu basosa, nga barnona
umuntu ubwafya bwamufikila, bwatula ku cintu ico umwine
aitendekele; kuti batila ‘yalya malibu ya kuilombela!"
umwine aifwaile fye. BE filya Banacisesa balecba mwane
abati: “We mwana wandi wilya cilemba nasasa.” Wena ati
balembepa fye cilemba asashile kwi! Nomba cilya alya elyo
fyakandinkana ne ndya. Yalya ¢ malibu ya kuilombelia.

6

APATULA IMIDOMBA UKULYA IMBALALA MU
FIFWANI

Umunsty ume ali mulunshi wa mbwa, alelunga utunama twa
mu mpanga, Ali ne mbwa yakwe iyamaka nganshi. Nga aya
mu kulunga talebwela fye iyo, kuti nga tepeye ninshi
naisanakungika akana ka munjili.

Bushiku bumo alungile kasuba konse, ukwabula ukuti
epaye nelyo kamo, aipaya fye akalipulu kamo. Kuti akasuba
kati kasendame, amona ne kumbi lya mfula lyateka. Kuti ati
aloleshe ku kapinda ka kulyo; amona akacushi kalefululuka
pa mutanda, eko apilibukila ukuti aye obe imfula. Atendeka
no lubilo ukulaya uko kwine. Asuka afika na pa mutanda.
Asosa ati: “Oti mukwai mwe bene umo.” Abali mu mutanda
abati: “Kalibu.”

24

 

Cilya aingila, kuti ati ndoleshe, amona fye ni bamu-
nkalamo na bakashi na bana bane, Umuntu ati akankamane
pa mwinshi, inkalamo aiti: “Shipita mune, kanshi cinshi
watiina, ulefwaya ubombe, shimona imfula yatendeka
ukuloka.”

Awe umuntu aingila, bamuposela na kakunkusha, epo
aikala, Abula akalipulu akabika nga filya, imbwa nayo
yalala nge fi.

Kuti cilya umuntu aikala fye akashita kanono, aumfwa
bamunkalamo abati: “We muntunse, ala ifwe tuli ne nsala,
twalunga kasuba konse ukwabula no kumona nelyo kame.
Eco kanshi twashuka apo waisa mwandi tata, Ale nomba
bula ipulu ili, bika pa mulilo, nga lyapya, upele mbwa yobe
ilye; imbwa nga yalya na iwe wipaye imbwa ulye; nga
walya imbwa, na ifwe elyo tukulye,”

Umuntunse akankamana fye, ifyakucita fyabula, Atonto-
nkanya ulwa kufulumuka, nomba ati; Ielo kuti naslia
inkalamo! Awe calala cayalya fye.

Kuti cilya cine acili aletontonkanya ifyo fine, aumfwa [ye
ku mwinshi: “Ori uma.”

Bankalamo: “Nabengile mukwai emo tuli.”

Kuti bati baloleshe, bamona ni bamunomba mukulti, na
bakashi. Ico bene balokelwe ku mfula, babaselela na ku
mulilo abati: “‘Nabese bekale apa mukwai.”’

Bamunomba bakangabala na ku mulilo balaonta.
Akashita kapita fye, Insala kuli bankalamo yacilamo,
babwekeshapo abati; “We muntunse, bushe taumfwile ifyo
nkwebele, ala ndeti bula ipulu upele imbwa, imbwa, nga
yalya, na iwe wipaye imbwa ulye, nga walya imbwa na ifwe
tukulye??’

Umuntu nakabili alawayawaya fye. Eiyo umunomba nao
auti: “Shi na iwe wilawayawaya, cita fye ifyo imfumu
shakweba, Pantu baleti nga bapwa ukukulya ne ifwe elyo
tubalye bonse. Bushe taumwene umulopa uyu ku milomo
yesu, pantu nomtbaline elyo twapwa ukulya inkalamo

85

 

 
shitatu, kabili tatwikwite iyo, kano nga twaongeshapo ishi
shibili no twana utu tune lyena tulebako bwino."

Umugjomba walolesha ku fmuti fya mu mutanda,
wamona ukuti ububenshi bwalibumba ku fimuti; elyo
wakonkanyapo ukusosa auti: “Bushe mwe fita fyandi
namwishiba ukuti natusanga umunani na umbi muno
mutanda?” Wakupula ipindo ku mabula ya mutanda;
ububenshi bwati waaaaaa.

Yaba mukwai, bankalamo bashumfwa ifyo, balafwaya
ukupulila umutanda pa mbilibili, Lelo batontonkanya
ukuti nga twafulumuka ulublle ukufuma muno mutanda,
lyena baletukonka batwipaye, nomba tucite fye amano
vambi.

Elyo munkalamo ati: “Mwe bana bandi, shimoneni
imfula yakalika, umulilo uyu walafwaya ukushima, twalaneni
muyekumbilishapo utukuni pa kakumba apa, muleke
ishamfumu shise shikangabuke ku mpepo.” Elyo yasosa mu
kapopo ati: “Na kuya na kutabwela.”

Bamwana nkalamo bonse bafulumuka, ¢ miile iyo ine.

Munomba abwekeshapo ukweba umuntu ali: “We
mwaumeé, bushe taumfwile ifisosele ishina lukonde! Shi ale
cita ifyo fine, uleke na ifwe tubashimpaule bwangubwangu
imilomo; walaleka tufwe ku nsala.”

Nkalamo ati: Endita, kanabesa, ala lekeni abaice belete
utukuni, pakuti umulilo wise ufule pa kocapo ipulu ne
mbwa.”

Munomba ati: “Ee, cisuma natulolele abaice babwele.”

Inshita yati ipite panono, munkalamo ati: “We mukashi
wandi, shimona uko abana balola, ubebe babwele bwangu-
bwangu.” Kabili aeba umukashi mu kapopo ati: “Nakuya
nakutabwela.”

Umukashi aisafuma mu mutanda, iyomne e miile, te
wakuceba na panuma,

Kabili akashita kapita panono, nomba bankalamo abene
basosa fye abau: “Mulopwe kanabesa, ala cilya canakashi

26

 

 

na bamwane te pa kushitashita; lekeni mbakonkele, ulcke
balete bwangu inkuni.”

Ashifuma fye, apooka ulwa kantu, ayakungula abakashi
na bamwane, balima ulwa kulima, balaya fye iciyeyeye.

Ku mitanda ukushele umuntunse ne mignomba; mugomba
asozsa ati: ““Taumwene mune, ala twakupususha. Balya
wamona tababwele, ilya ine e mille nabaya. Leka tubasu-
kilishe, twalabwela twise tulande na iwe nga twabwela.”

Bamuyjomba bakonka ne nkalamo panuma, kuti bati
baloleshe pe shilya lya kamana, bamona abo baleya ulubilo.
Bamuygomba kuti bafwempapo fye imiku ibili babasanga no
kubasanga. Kuti bamunkalamo bashimona fye bafika, ala
mukwai, balaitobaula ne mitwe ku fimuti, ni winjila umo
nja.

Munomba afika na pali shibo wine, amukomamo no
mulomo pa musana, nkalamo aikwinda, ayawa nga filya
kamfulimukonko, apunda no musowa uwabipisha nganshi.
Ashimapo fye apo awile, apita fye nga kankungwe, te
wakusakamana ku bakashi na bana. lyo ine ¢ miile. Ku
mutanda wabo nalimo na lino line tabatala abanyantako na
lukasa, pantu kwali abakali abakashika imilomo.

Bamuyomba bashibwelela fye ku mitanda, bayasanga
umuntunse alebalolela. Bafika baikala nga filya balatwusha.

Umuntunse ati: “Mukwai, soseni fyonse ifyo muleiwaya,
pantu nimwe mwampela umweo, amubula imwe na fyonse
ifyo nakwata nga fyashala.”

Muyomba:; “Mune tatulefwaya ukuti tulekonawila ifintu
wakwata mu mushi. Tulefwaya ukuti tulelyamo fye imbalala
isho walima mu fifwani nga shapya. Ni mbalala fye sheka
tulefwaya, tatwakekate kuli kalundwe, nelyo ifilyo fimbi
ifyashala.”’

Umiuntunee: “Weweta, ako mwalumbula kanono, naba-
kalelya fye ponse apo bakalafwaila.”

Munomba ati: ‘“Cawama sana we mwaume. Witila ni
lelo lycka twakupokolola ku fiswango; twakulakupokololako

a7

 

 

 
fye pe; pantu nomba ifwe twakulaipaya insoka shonse mu
mpanga umo ulunga. Uko twapita, tawakamoneko busanso
bwa nsoka iyo, ubwa kuti insoka ikasume umuntu. Ne
nkalamo shine shikalatutiina, Uko tuli inkalamo teti
ipenteko nakalya fye.

Umuntunse awa panshi atoota. Ashipwa fye ukutasha
imijomba abuulapo no bulendo alaya na ku mushi ku-
mwakwe.

Kanshi apa e pafuma imijgomba ukulya imbalala mu
fifwani fya bantu. Na pa kuti abantu belailishanya pa
mbalala shabo, imijomba ibalambula ukwipaya insoka mu
mpanga. Kanshi eco no busanso bwa nsoka bwacepedako,
mulandu we mijomba,. Kabili na imwe mulamona ukuti
ukubelele imipomba, ne nkalamo shine tashipentako,
mulandu wa kuitiina,

Pali kantunse kapela.

7
ABO BAKONA AMALA

Anantu ‘balikele mu calo; na mu calo mulya mwaponene
inkasha ya munani ikalamba. Abantu baletobela fye ifisashi
fyekafyeka. Basuka abantu batendwa ukutobela ifisashi, ¢
calenga batendeke ukwimba amapanga mu mpanga. Baleti
nga baipaya amapanga ayengi, balebula yamo baleyanika
pa njino, pakuti bakaletobela kuntanshi.

Pa mushi umo bushiku bumo abantu baile bonse mu
milimo mu mpanga, tamwashele nelyo umo, basendele kumo
no twaice, Bakapanga abo bayanike pa njino bashimona fye

a8

 

umushi watalala, baima balongana na pa lubansa, batumapo
na banabo bamo abati: “Kabuleni inoma mu mayanda ya
bantu,” Bafumya ne yoma, bashikanga, kuti nga kapanga
akuntapo yati na mbi, mbi, mbi.

Babula ne noma bapela na bamo abo baishibe ukuti ¢
baishibishe ukulisha; abengi batantama no mulongo. Kut
abanjoma bashibilimuna, inoma shati na cibili cibili cibili
cibili, Bakapanga wa kantu batampako no lwimbo:

Mwine mushi talipo

Pa lubelebele pa luncecesa,
Fwebo bakona amala | his

Pa lubelebele pa luncecesa. j

Mukwai kuti nga kapanga afwenkula pa mutima pabula
amala, aleti nga aya pantanshi abwelela panuma, bulanda
bushala. Bacinda bacinda, iciila cafukila nganshi.

Abantu umo bele mu mpanga baumfwa inoma shabilikila
ku mushi, bonse basha ne milimo abati natuyetamba
inomba yaisa ku mushi, Kuti abantu cilya bati fye twalafika
mu mushi; bakapanga nabalootwela kale, nefyo babweseshe
inoma mu mayanda, nabayailinganya na pa njino apo
babanika.

Abantu ukufika mu mushi, ukuti bamone inomba
yacilalisha inoma nakalya, Awe cabapesha amano. Ukulo-
lesha panshi bamone amakasa umo bacilacindila, nakalya
fye, bamona fye pa lubansa utumakasa twa bakapanga
utwingi nganshi, bati fye tutyetye twendawikepo, Basuula
balala no kulala.

Ulucelo lumbi kabili abantu bafurnina mu milimo. Kuti
bakapanga bashimona fye nakabili ukut umushi watalala,
baisafuma; babuula ne goma shine bakanga, batalika ne
ciila.

Abantu uko bele ku milimo baumfwa inoma ku mushi nge
fintu bashumfwile mailo; bonse basha ne milimo, bala-
bwelela ku mushi ku kutamba inomba. Nga filya fine cali
na mailo, kuti cilya bati twalafika mu mushi, baumfwa mu

bis.

20)

 

 

 
mushi mwatalala na tondolo. Cilya bafika mu mushi teti
bamone nelyo cimo. Awe cabapesha amano nganshi.

Abakalamba basuka balongana abati: “Bane natumfwane
pa mashiwi aya yalemoneka muno mushi, ala iff fintu
filelisha inoma muno mushi te bantu ivo, fiwa.”

Elyo bapingushanya abati: “Pa kushininkisha ukumona
ifi fintu filelisha inoma; mailo nga twaya mu mpanga,
tukashe abanensu bamo nabafisama ku mulu wa miti na
ku mitaba muno mushi, ebo bakashale bamona iff fintu
fyatupesha amano.”

Bonse basuminishanya. Nakaendi ilyo bwacele ulucelo
babtula abanabo bamo babafisa ku mulu wa fimuti, baya
na ku milimo.

Bakapanga bashumfwa ukuti mu mushi mwatalala,
baisafuma mu mayanda, na banabo baletatanya ne noma.
Abantu ku miti baleti fye mwandi tulemona Ielo ifilecita
bakapanga.

Bakapanga bakanga ne noma, abene balisha batenshapo.
Bambi batantama no mulengo, batampako no lwimbo:

Mwine mushi talipo, } ig

Pa lubelebele pa luncecesa | “”
Fwebo bakona amala

Pa lubelebele pa luncecesa

Kuti nga kapanga acecefuka, acecefuka, asernpwila
umubiye, ne fipapa bamutumbula ficenamine na kunse,

Abaninine ku mitaba baisapuka na mu nseko. Bakapanga
wa kantu kuluba nefyo basendele inoma, no kuyanika
nabayayanika na pa njino nga mailo.

Abafiseme bonse basokoloka, elyo balasoshanya abati:
“Bane uyu wena mupamba, lelo twabala atumona uko
baxapanga abafwa, abo bayanika ebo balecinda iclila, awe
mwandi twatoola uwa mbala.”

Ilyo abanabo bonse babwela mu mushi, babashimikila
umulandu, awe bonse balapapa fye, babuula na bakapanga
bonse bayabapoosa na pa nika. Ulucelo baya na ku kusokola

bis

30

 

umushi umbi abati pantu apa panttu paba ifiwa ifyaimina
muli bakapanga.
Pali kashimi kapela,

8
IGO IMBWA YAIKALILA NA BANTU

Iwewa kale yaleikala mu mpanga pamo nge nama shimbi,
nayo ine yaleikata utunama no kulya nga filya fine ficita
inkalamo, ne mbwili ne mimbulu.

Bushiku bumo nkalamo alilongenye nama nkali shonse
no kwpanga icilye icikalamba ica kwamba abantu.

Nkalamo atendeka ukusosa ati: ‘‘Mwamona bane bonse,
mwebo Lesa Mukulu apele amaka ya kulya inama nensu
muno mpanga. Umuntu alemoncka ukutucusha nganshi.
Umuntu aba uwacenjela mu nshila ishingi ishakwipailamo
inama, Alemba amacinga, emo inama shiwila. Limolimo na
ifwe bene nga wapitapo, kuti wawilamo wafwa no kufwa.
Alikwata imifwi iya bulembe, iyo alashilako inama, na ifwe
nga akumona, nga akulasa no mufwi wa musango uyu,
nangu wakucembula fye, ninshi walala wapapa ubwafya,
teti ubutunge na kubutunga. Cilemoneka ukutil, umuntu
akapwisha inama shonse pamo na ifwe bene nga twatumpa.
Cilemoneka ukuti, nelye ifwe tushipwile ku mulandu wa
kutwipaya umwine, lelo nga apwisha inama shonse isho ifwe
tulya, na ifwe tukafwa ku nsala, Nshaishiba no mulandu wa
kuti wmuntu atemwe ukulya inama, lintu akwata ifyakulya
fya misangomisango ifingi nganshi. Mufulo fye eo aba nao,
Uwa mufulo alingile ukumucita umufulo nao.

“Pa bushiku bwa lelo ine namupela icebo cakuti tulofye
umuntu muno calo, uleke tukaishalile, Bonse mufwile

3!

 

 
  

 

ukwikata umwenda mushiki ponse apo wamusanga, uleck
tubalofye bonse nakalyanakalya.”

Inama nkali shonse shasumina amashiwi yakwa Kapolo
mupetckambafu. Lelo imbwa yena yaikeleko fye shilili no
kuposapo iyo. Ico imbwa yaikalile shilili, yaletontonkanya
nga cinecine kuti calinga ukulofya abantu. Yalishibe ukuti
abantu bantu bacenjela nganshi. Nga bamona abanabo ifyo
balaikatwa, bakafwaya ifyela ifikali ifyakutulofeshako nifwe
bene. Kanshi icawamisha fye cakuti ine ne mishita shilu-
bwense njifumyemo, Na pa kuti abantu bakashininkishe
ukuti ine ninjifumyamo, cilingile njebasoka ubushiku;
njcbashimikila amashiwi aya abanandi bapanga ukucita.
Pantu nga balaipaya abanandi, ine bakambelelako uluse.

Nakanda nakabushe na kamuno mpindi, cilya pabwela
fye, imbwa yafyuka ne pe bumba lya babiye, yalungama na
ku mushi.

Cilya yafika mu mushi, yalungama na mu ganda imo iff.
Umuntu ati aimone, umwenso wamwikata, apunda no
kupunda ati: “Mvwe bantu ntuleni, ne muntu nasanswa.””

Imbwa aiti: “Iyo, we muntunse, witiina, ine naisa na
mashiwi yakumusoka ukuti mucenjele! Kete mwinemushi
na bantu bamobamo, mwisemumfwe amashiwi kuli ine.”

Apo pene na bantu bomfwile inkuta ya munabo bafika, na
mafumo nabapangula, lelo umuntu abalesha, abeba ukuti
bayebete mwinemushi, bese bomfwe amashiwi ku mbwa.

Cilya mwinemushi afika, bonse balongana pa mbwa,
bomfwe amashiwi shilubwense alasosa.

Imbwa aid: “Mwe bantu cenjeleni pa kwenda mu
mpanga nangu fye ni muno mrushi. Ifinama fya mpanga
fyonse ifikali nafimupangila, ukuti nomba fyakulamwikata
fye ponse apo fyamukumanya. Eco kanshi nati kanje
mbasokeko, bekale abaiteyanya,”’

Abantu bashitesha amashiwi ya musango uyu, batemwa
nganshi abati: “Awe mwandi tata shimbwa wesu niwe
watubikilamo imyeo.”

32

 

 

Imbwa ishipwa fye ukusoka abantu, yabwelelamo na ku
babiye yayailinganya.

Bushica fye ulucelo, abantu bapishamo amashiwi mu
mishi yonse, abantu balafula imifwi na mafumo, na pa
kwenda balaenda fye icikunka,

Nkalamo nao aeba ifita fyakwe ati: “Aleni bane nya filya
namwebele mailo icungulo, natutendeke nombaline ulya
roulimo.”” Awe alabakanya no mwakuya. Imbwa yena cilya
yaendako fye panono, yaishiba ukuti bonse baba ukutali,
yabwela yaisalala na pa mutanda pene.

Kuti nkalamo umwine uko ele, aumfwa akabolokoto ka
bantu baleisa kuntu abelele, awe afisama na bwinobwino, ati
nalaisafulula. Cilya abantu bapalama, amona bali ne
fimafumo ifitali, amata ne mifwi. Cilya bafika na apo pene
afisamine, umuntu umo afwaya ukupasukila mu mpanga.
Aumfwa ababiye balamukalipila abati: “We mwina mfumu
we, shi wenda umukupa miwa, bushe teti webe ababiyo
bakulinda. Bushe tawateseshe amashiwi yaishile sosa imbwa
mailo? Ala ifiswango nafitupangila, filefwaya ukutulofya
bonse.”

Naendi ababiye balamulindila, Nkalamo palya afiseme,
atiina ukwimina umuntu ati tabampanye. Nomba aumfwa
amashiwi yasosele imbwa, yakalipa nganshi ati: “Kanshi
imbwa imbulalifu efyo yacitile, yaishilecenjesha abantu.
Lelo lyena ileyanya.”

Ukwile imbwili, umumbulu ulubwabwa, taiga ne nama
shonse ishikali shayaumfwa amashiwi ya musango umo wine.
Bonse pa kubwela ne fyani na mu nsengo. :

Imbwa palya ishele ilele pa mutanda, yalotwela aiti:
“Kwena yalya mashiwi naileshimikila abantu, nalimo
abanandi kuti batesha, nga bansanga pano mutanda tabaise
bampanye, Ieka tata batila ukulesha isembe kutangalala.”
Yaima yayaifisa na mu cimpusa icasapa akatalamukila.

Nkalamo e¢ mutanshi pa kufika pa mutanda, alolesha,
awe tapali nelyo umo, te pa kufulwa, kuti pe cushi cilefuma

33

 

 

 

 
na mu myona ku bukali, Basuka na bonse balongana. Cilya
bapwa ukulongana, nkalamo uo cakalipishe asosa ati:
“Bane nge mbwa ili kwi? Ee, cinecine ni mbwa ce! Bushe
bane namwisniba ifyo imbwa icitile?"

Nomba bonse balasokawila abati: ‘Ala mukwai, cinecine
ilya ni mbwa sana nge shina lyaiko. Na ifwe bene natutesha
uke twile, yalicenjesha abantu bonse.”’

Nkalamo: “Ala ine eco banjebela, Bushe no kuba ali kwi
mwileka ine njipaye ku cipyu? Kanshi ¢ cilya cine twamulu-
fishe jcungulo, kanshi aie ku kucenjesha imbwa nankwe!
Lekeni nga alsa mwimucenjesha, aleisaibukila fye uke
namufukukila ndemutinaula; uleke intumpu shakwe lelo
shipwe.””

Bonse abati: “Ee, mwandini kanabesa, lelo mwise
mumupwishe icinujunu.”

Kanshi imbwa iletesha fyonse ifyo balcipangila, yati no
kuti ndecita shani? Awe kambutukile fye ku bantu bene,
batila uke watwala insomo takwafya kubuka. Awe cinecine
iyoine ¢ mifyukile yaongolokela na ku mushi.

Kuti abantu nabekalisha, bamona fye shilubwense uyu;
aban: ‘Ala bane imbwa nakabili yabwela, iekeni ise twise
tumfwishe yalya mashiwi yalandile mailo.”

Yafika yapetelela na filya mu tsamba lya luceshi. Abantu
abati: “Kuli ci we mwaume na lelo?”

Imbwa: “Mwe bantunse, ala ine abanandi balefwaya
ukummyanga umubishi ku mashiwi yalya naishilemweba
mailo, balefwaya ukunjipaya, ¢ calenga nati kambutukile
fye ku bantu bene e bafwile ukumpokako. Lekeni adcikala
na imwe, nshakabwelele mu mpanga iyo, pantu tabalefwaya
na kummona mu menso. Nakulamutumika no kumwafwilisha
mu fintu fyonse.”

Abantu abati: “Ala tata, apo peka, Kabili batila ici-
kwanka bacimona ku murnpalanya. Iwe uli muntu musuma
icinecine. Ikala fye tata, twakulakusunga no ku kupela
ifyakulya.”

34

 

 

Bacili balesosa no bwali bwaisa ne nama, awe babula no
bwali baisunina, baitobesha na mu muto, na mafupa
baipela, Imbwa kuti ukutwala ubwali pa kanwa, yaumfwa
umucele wapitilila muli bongobongo; yatemwa nganshi.
Gilya ilelya ifyo fine, elyo umuntu aipusha ati: “Bushe we
mwaume ifi ulelya fyawama?” Imbwa ico ulutoshi uluka-
lamba luli mu kanwa, yafilwa ukwasuka, lelo yalapikinya
fye umucila, ¢ pa kusuminisha ukuti nafiwama nganshi.
E ifi fine icita na nomba pa kutasha.

Apa pene ¢ pafuma ne mbwa ukwikala na bantu, Abantu
nabo baitemwa nganshi, pantu yaleti nga bali mu mpanga,
nga yaumfwa ubwema bwa ciswango, bwangubwangu
yalabosa, abantu baishiba ukuti kuletula iciswango. Ici
calengele ukuti inkalamo ne mbwili ne fiswango fyonse ifya
mu mpanga fiipatishe no kucila, pantu yaya mu kulundapo
ukucenjesha abantu. E ici na nombaline imbwa yapatilwa,
itila fve nga ifiswango fyaikumanya ninshi ileikatwa,

Umumbulu weka ¢ walaulwile ku mbwa ukuti teti
bapatane, pantu ni bamunyina. Mulamona na lino line
imbwa no mumbulu tafyapatana, kuti nga fyakumana
filenunshanya fye.

Pali kantunse kapela.

3
ISHAMO LYAKWA MULIMA

Lzsa Mukulu ilyo apwile ukubumba ifyuni fyonse ifya pano
isonde, afipele ubusuma cimocimo, ukulingana nomo
aishibile umwine. Lelo icuni acishishepo ukuyemfya no
kumoneka ubusaka, mulima. Umulima wakwete amasako
ayabeka, ayasuma nganshi; wali na kamutwe nako akasuma
na kamulomo akatal: akamutuntula.

Ifyuni fyonse fyalekumbwa ubusuma bwa mulima.

35

 

 

 

 
Mulima pa kumfwa ukutashiwa ku babiye, icilumba
camwikata sana, atendeka no kusuula ababiye, alabaseka,
alabamba no kubamba; kabili abikapo no mulomo no bufi
na bukafukanya. Ici calengele ifyuni ifingi ukuti fimupate,

Bushiku bumo asangile amakanga yalepala imbalala mu
cifwani ca bantu. Apo pene atendeka bukafukanya bwakwe
ati: “Mwe baume bamakanga, bushe mwalitesha ifyo cembe
alemweba ?”

Nabo: “Awe yama tatwateseshe, nga kanshi aleti shani?”

Mulima: “Yaba, lelo nga mwatesha muletemwa? Ala
cembe aleti, ‘balya bantu baba amabala nga balwala
ifibashi nabo ukucusha abantu, bena calibansha ukuifwaila
fye ifyakulya, kano ukuya mu kulaibila abene imbalala.
Tabamona kuli ine ne wamaka, njibambila fye umunani ne
mwine. Teti ndeiba ifyabene. Balya bapumbu, kabili
bapuupu benebene’, efyo alemweba ifyo fine.”

Amakanga yati yateshe ifyo; imitima te pa bukali, ayati:
“Cinecine cembe kuti atutendcka fye ifyo fine, bushe ni
mbalala shakwe tulya? Fwe bene tuilandula pa mulandu wa
kuti na ifwe umuntu atupata nganshi; atila apo atusanga
alatutamfya ne mbwa shakwe, kabili e walofya na bana besu
abengi. Natuye tumumfwe, lelo lyena nga tayesosa bwino
tuleyamutwala ku cilye.”

Mulima: “Awe bana besu nifyo fine, kabili ilyo amwene
antashishe nganshi pa busuma ubu nawama. Imwe ni nsele
fye shekasheka alernutuka.”

Apo pene amakanga yalungama no kwali cembe. Yashi-
musanga fye ayati: “Cembe lelo lyena ulesosekesha pa
Iwambo watutekele. Bushe imbalala waletwambilapo ni mu
fifwani fyobe tulya?”

Cembe pa kumfwa amashiwi ya musango uyu, camupesha
amano, asuka ayasuka adi: ‘‘Mwe baume mwe shi mwapena
fye! Bushe nani amushimikile amashiwi ya musango uyu?”

Amakanga: “Ni mulima.”

Cembe: “Mwatesha mwatesha mwe baume mwe, ulya

a6

muntu cinecine eco bamwebela alibipa ec. Kabili ¢ wishile
mu kunjeba ati; imwe mwalenyamba ati, ‘cicembe citolo-
moka fimala, cifulama mulomo, cena catkalila ukulya
ifimasabi kwati enshi, Lekeni bushiku bumo cikapatwa ne
myunga uleke cikafwe’, iff efyo anshimikile ukuti efyo
mwalenjeba!”

Amakanga: “Ala, cinecine efyo asosele kuli iwe?”

Cembe: “Na ku matanda ku mushili wakashika; Bamu-
ienga abandya fve, akalumba akandepukila.”

Amakanga: “Oh, kanshi cawama, nomba tulemutwala
ku cilye, Na iwe kuti waisasosa amashiwi yobe waumfwile
akushimikile.” Amakanga na cembe bakungana ku kuyapoka
mulima ukuti bamutwale ku cilye kwa Lesa: Mukulu. Cilya
bafika apo ali, bamweba abati: “Iwe mulima, uli wabufi no
bufukanya walikwata, lelo tulekutwala ku cilye kwa Lesa
Mukulu?"

Mulima ati: “Awe mwandi na imwe muiaicusha, enden
fye, muleti Lesa Mukulu aleyancita nshi? Mwalishiba ifyo
Lesa antemwa, kabili eco ampangile ne fino umusurma
ukumucila imwe bense. Nga nani tulingene nankwe muno
calo, bonse muli malabishi, ne Juba nine neka, Aleni endeni
kamoni, mwe nsansala mwe.”

Awe baiposa na mu nshila ukulaya kwa Lesa Mukulo.
Bwangubwangu cakumana mpanga yonse ukuti lelo mulima
bamutwala ku cilye kwa Lesa Mukulu. Mwalishiba ububi
bwenda bwangu ukucila ubusuma. Icuni conse icaishibe
ububi bwakwa mulima, caima ukuyaba bukambone bwa
kumuseba; pantu abepeshe ifingi. Ifyo fine ifyuni fyaima fye
isese, fyalungama na kwa Lesa Mukulu.

Kuti Lesa Mukulu naikalisha, alelemba no tunta tumo-
tumo, amona fye ubwinanuni sapasapasapa; awe aleka no
kulemba, ayalula na pensulo ashimpa na petebulo; alatamba
uko ubwinaguni buletebelela mumbai.

Cilya ubwiganuni bwapwa bonse ukwikala, elyo Lesa
Mukulu aipusha ati: ‘“Cinshi camuleta bonse kuno?”

37

 

 

 
Apali cembe: Mulopwe twaleta umunensu wa mulomo
uyu mulima,”

Lesa Mukulu: “Wati shani? Umunenu wa mulomo! Nee
fyo mwalikwata bonse imilomo, kabili eke mulila no kuliiia
bonse |”

Cembe: “Kafula-wa-fita te mulomo wa kuliilako, lelo
mulomo wa kupatanya fwe babiye bonse. Aba no lwambo,
ubufi, amataki, bukafukanya, fyonse fyaisula ku munensu
uyu.”

Lesa Mukulu: “Nga kanshi finshi afukanya?”

Cembe apona na mu mulandu, asosa aposa na filya.
Amakanga nayo yasosa yaposa na filya. Ubwinanuni bonse
bwasosa amashiwi bwali nayo, ayo mulima ababepeshe,
bonse baposa na filya.

Lesa ati: “Bati mulima, ifyo fine efyo ucita ku babiyo
bonse aba ?”

Mulima: “Mwine Lubemba, we mwine wa nkuni na
menshi; ine abanandi bonse aba bamfimbila fye. Bampatila
pa busuma ubu mwampela, Ubusuma ubu bwalibatkama.
Fyonse ifi balelanda fyabufi fyekafyeka.”

Lesa Mukulu: “Bushe bonse kuti bakupatila fye pa
busuma bobe bwekabweka fye? Awe ine nshisumine
mashiwi yobe,

“Umfwa iwe mulima, uli muntu mubi nganshi, Ine nine
Lesa Mukuiu, uushibepwa. Fyonse ifyo ucita ndafimona.
Mona na lelo line waciba uleitakisha pa menso ya babiyo
ilyo bali bakweba amashiwi ya ku kuleta kuno cilye, e apa
mwacisanga ndelemba, nacilaongesha lilya isambi lyobe ku
masamb] yobe wacita kale. Shimona ibuku nembamo
amasambi yobe ifyo lyalamba.”

Bamulima kwinika fye umutwe, baleimbaula na kamuti
panshi.

' Lesa Mukulu: “Mona iwe mulima, lele ubusuma
uitakisha bwalapwa, Ine nine Lesa Mukulu, ne ushaba na
lufyengo, ninganya fye umuntu ku micitile yakwe umwinc.

ah

 

Ine ndi musuma; kabili apo ndi musuma nshifwaya kwikala
na babi, abalufyengo, abamataki, abamiponto. Aba musango
uyu bonse shikulu wabo ni Satana, uo natamfya muno
mwandi. Apo iwe ubomba imilimo yakwe, uli no kumu-
konka. Apo sokulu atemwa imfifi, na iwe wakulaenda mu
mfifi; aba na mapindo ya mipila ne myungamo, na iwe wine
e mapindo ulekwata. Aba no mutwe uwapala akanama, na
meno ayasongoka, na iwe wine efyo walaba nombaline. Ale
we kuyemba fuma uko ali.”

Apo pene mulima aluba nefyo ayaluka, aba fye umusango
umbiumbi. Ifyuni ifyapaleme uko ali cilya fyamona uko
ayaluka na mapindo, no mutwe, na makasa fyaibelabela
fye; fyafulumukako no lubilo fyaitunina lubali lumbi.

Mulima aumfwa insoni ishingi, aima no lubilo alungama
ku mushitu. Talefwaya ukumoneka nakabih ku fyuni. Lilya
afika mu mushitu, akobama na ku cimuti, alosha umutwe
panshi, pantu talefwaya kumona cinso cakwa Lesa nakabili,
aletiina ubukali bwakwe; na lubali aletiina ukusekwa ku
fyuni. Ifi fine efyo aba na pa nshita ino.

Ilyashi tushilile palya Lesa Mukulu apokele ubusuma bwa
kwa mulima, abuula na masako yonse ayali kuli mulima,
ayatulika ngefi. Elyo asosa ku fyuni fyonse ati: “Bushe
nomba ndepela ani aya masako?”

Ifyuni fyonse fyatendeka ukupunda; icili apa, nine, nine.
Lesa alefilolesha fye. Mulumbelumbe nao ati apunde ati:
“Ni...” Lesa ati: “Shiii, congo bonse, leka mau.

“Ine namona fye umuntu umo uushisosele ishiwi nelyo
limo, ine nati vyu wine e wateka umutima. Imwe bonse
mwe balepunda, calanga ulti mwaliitemwa. Pakuti
mwishibe ukuti ine natemwa abaicefya, kanshi nalapela aya
masako kuli wyu wine munenu. Ale isa kuno iwe.” (Asonta
na pali nduba, ¢ ushapundileko. Ilyo ninshi ne shina lya
nduba tali talakwata).

Lesa ati: “Pa mulandu wa kuisunga, nakupela ubusuma
ubu, buula amasako aya ayali kuli mulima, Ndekubikilapo

39

 

 
 

na cimbi, Ukaba cuni citakatifu mu calo, Abantu nga baya
ku kubamba umunani, nga bakukumanya linm baleya,
ninshi kuti basubila ukuyabamba umunani uwingi; bonse
bakalakutontonkanya icuni ceshuko.”

Awe cinecine induba yayaluka, yakwata amasako aya-
suma, Cilya ifyuni fyamona umunabo ayaluka, fyasosa
afin: “Yangu shimoneni umunensu ifyo aba, twamuluba
nomba, aba ifyo ashaba kale. Apo pene ne shina lyakwe
lyacinja, balamwita nduba.

Lesa Mukulu kabili asosa ati: “Na umbi ulya acifwaya
ukulanda lilya namuputule shiwi nani?”

Abati: “Ni uyu mukwai.” (Bena baletontonkanya ukuti
nalimo nabifya balamukalipila, pa kumusonta baletalukako
no kutaluka).

Lesa ati: “Na iwe pa kuteka umutima, pantu waciba
tausosele bwangu, eco na Iwe nakupelako ubusuma panono,
No busuma ubu nakupa, bula amasako aya nobe wakulabeka
panono, Na bantu bakalakulumba wkuti uli musuma, eco
nomba ne shina lyobe niwe mulumbelumbe, pantu abantu
bakalanumbila mu kulumbula ishina lyobe.”

Ilyo Lesa apwile aya mashiwi, asalanganya ifyuni fyonse.

Pali kantunse kapela.

Uyu mulumbe uli na mafundisho ayasuma. Na kuli fwe
bantu cilamoneka umusango uyu wine. Umuntu nga
ashukila icifulo icikalamba icisuma, kuti camufimba pa
menso, alacitacita fye ifyo alefwaya; alasuula abaiye,
alaitakisha, Ukucita umusango uyu ec kuiletelela. Icalc
cifwaya abafuuka, abamutembo, abaisuula, ebo naco
eicindika,

3964 |

 

 

