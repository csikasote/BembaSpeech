## Mukwai ndemisengela bonse ndeti mwaiseni kuli pulogilamu wesu iya chintobentobe
## Muli uno mulungu mukwai ishina lyandi nine Clayton Sikasote
## Ukwimininako aba Bemba bonse, ndeti mwaiseni.
## Ubuteko bwa calo ca Zambia butungululwa na nankonko uushifukatila baana ba Edgar Chagwa Lungu.
## Abasakamana abana babo bonse.
## Umo baikala muno mu calo ca Zambia
## Mubu tandashi bwesu lelo ubwakutandalila ama district ayaba mu citungu ca lubemba
## Twalaba mu Luwingu wa lubemba. 
## Tumone ifyo imikalile ya bantu mu Luwingu yali ukufuma apo icalo ca Zambia capokele ubuntungwa.
## Ilyo abantu muli iyi district baleculilafye nama futa aya kwashisha koloboyi muma yanda yabo.
## Pantu baleshita ku citungu ca migodi, ku Kasama nangula Ku Mansa.
## Eico mubushiku bwalelo twala mona ifyo ubuteko bulipo ubwa PF
## Ubwasakamana abapina mu caalo bulebomba mu Luwingu.
## Opofye Zambia yapokela ubuntungwa filling station muno mu Luwingu yabafye imo
## Nayo te filling station iyatampile akale awe.
## Filling station iyi yakulwa naba PF gavamenti
## Ifyo caali, muno mu Luwingu abantu bale cula icine cine muku poka amafuta.
## Pantu fye ilyo PF gavamenti yaishile
## Yaishile pela aba bomfi ba buteko ama incentives ayakulapoka ama loni
## Bayamba nokula shita ama motoka.
## Bambi abantu abalekele imilimo noko balebomba akale kusha ncito.. bali kwete ifi gayo.
## Nabo bene tabalekwata ama futa.
## Batampile ukulaya ku Kasama.
## Ukwali intamfu iitali.
## Kumbi ukwa ku shita amafuta niku Mansa.
## Kanshi inshita yaku bomba imilimo yabuteko yalepwila mukwenda.
## Abantu balesenda ifi kontena nama pulastic ukuya mushita amafuta ukutali.
## Nemitengo ya mafuta ku baleshitisha amafuta yali iikulu icine cine.
## Ecalengele ukuti imitengo yafintu yalile pa mulu.
## Elo nokubombafye kwalifye ukwa lubana.
## Pantu amafuta mwalishiba e injini ya ikonomi.
## So kanshi bakateka ba Edgar Changa Lungu balitontonkenye ati Ku Luwingu Tufwile twakulako filling station.
## Iyi filling station mwamona ni gavamenti yakulile.
## Yaposapo ne mpiya ukucila 4 million kwacha.
## Pakuti abena Luwingu bakwete ici station ca mafuta.
## Eico tulefwaya ukutotela ubuteko bwa PF.
## Nabubomba icinto iikalamba nganshi
## Abantu abangi mu Luwing bali sansamuka icine cine.
## Paku kwata ici station ca mafuta.
## Mukwai tuletotela ba Kateka no buteko nakabili
## Pano mwatusanga, epo ba Edgar Chagwa Lungu batupela icipatala.
## Icipatala icileba mu Luwingu Boma
## Kanshi iyi icito mulemona pano ni ncito yaku ku panga icipatala bwangu bwangu.
## Pantu ba Edgar Lungu bali sakamana abantu ba ku Luwingu.
## Ukutila nabobene bafwile baikala abomi.
## Kanshi pano tulekula akapatala akanono (mini- hospital)
## Bushe ici cine icipatalala cikakwata fyonse ifyakundapilwa abalwele?
## BaMayo ka ndandepo icintu cimo.
## Ulishani boi?
## Bwino boi, ulishani?
## Shani ulupwa ku ng`nda?
## Ali shani umwana?
## Ku mulabasa wa ZNBC twamiletelako ilyashi lya pano isonde
## Twamusengele konse muletumfwila pabushiku bwa lelo.
## Mukwai twamiletelako ilyashi lya pano isonde.
## Pali ba mashini pali umwaice wandi Nancy Kapaku.
## Ku Mongu mukwai pali uyu mulungu kwaponeke umupamba
## Uko umulumendo aishile ipaya mulamu wakwe munshila iyabipa nganshi.
## Elyo abutwikwe ku mwina wakwe eo aupile.
## Ati uyu tata alyupile ukwabula ukutwala insalamu.
## Eico umukashi wakwe aishilemona ati papita imyaka ukwabula ukutwala insalamu.
## Atile 'te cupo ici ine ndeya kuba fyashi bandi kuntu nafumine.'
## Elyo abwelela kuli ba nyina..aya ikalilila.
## Uyu tata aesha ukutumako ma lamya natu musange.
## Cintobentobe abamiletelako niba Trade Kings.
## Umutendepo mukwai..ndeti mwaiseni kuli pulogilamu yesu iya cintobentobe.
## Konse okomuli, konse uko muletambili iyi pulogilamu tuletila mwaiseni.
## Pantu ngefyo ciba lyonse pali cintontobe ifwe tulatobenkanya.
## Ine newamiletelako ni Mapalo Chibale pamo naba mama ba Bridget Mvunda.
## Mukwai icibemba citila 'Uku kokola panengo malole'
## Kabili abati 'uwabinga ukowa nao teminina'
## Kanshi pamo ngefifine natutendeka
## Twabutukila kulya ku citungu caku kabanga
## Ku Chipata eko abakabungwe ka HPCZ
## Nakuba aka kabungwe kalolekesha paba bomfi ba bumi.
## Balitandalila ilya ncende kabili bali pamo naba Osward Chatengwa.
## Ifingi balatushimikila ili lyashi ifyo baendele.
## Akabungwe ka Health Professions Council of Zambia atemwa HPCZ mukwififya kabungwe abomba umulimo uukalamba.
## Mukumona ukuti abantu balatangatwa munshila iisuma.
## Kabili ababomfi ba bumi balabomba bwino ukutanga abantu mukukonka inshila sha bumi isha tantikwa, inshila shisuma.
## Teapopeka, ukumona ukuti ifipatala fili ifyafikapo mukutanga abantu.
## Akabungwe ka HPCZ akatungululwa naba Bornface Bwembya Bwalya kabungwe akabomba umulimo ukalamba.
## Kabili balapitana muncende ishalekana lekana muno calo.
## Mukumona efyo abantu baletangatwa.
## Kanshi nombaline ba HPCZ bali kulya ku citungu ca kukabanga atemwa Eastern provice.
## Mukumona efyo umulimo wakutangata abantu ukumine elyo nefyo uleenda mukulolesha pabumi bwa bantu.
## Ba Bornface Bwalya abakalamba bakabungwe ka HPCZ, 
## Ba Innocent Kolala ba director corporate affairs.
## Elyo naba mama Mwaka Namfukwe nga kabilo ukufuma ku kabungwe.
## Baliima ulwendo lwakuya ku ncende yaku kabanga pakuya shininkisha efyo umulimo uleenda.
## Mubulendo bwabo, babalile ukuya tota kwisano ya mfumu ba Mpezeni.
## Elyo bali kulya kwisano, balilanshanya ne mfumu amashiwi aya kankala.
## Makamaka ukukuma ubutandashi bwabo
## Elyo nefyo balekabila ukumona pa mulimo wa bumi balabomba kuli iyi incende.
## Kabili tulefwaya no kwishiba efyo ababomfi ba bumi balebomba kuli ino incende.
## Tulefwaya ukwishiba efyo buleeba abantu benu pali ubu ubulwele bwa Covid-19
## Kumfwaa imfumu ba Mpezeni balilondolola efyo balebomba mukumona ukutila abantu balakonka inshila sha bumi.
## Inshila sha kwafwa umuntu onse ukuba uwabumi uusuma.
## Panuma yakufuma kwisano, baile mukutandalila icipatala ca Mwami Advantist Hospital
## Icangalilwa nabalukuta lwa SDA church.
## Eko bakumenye abangalilwa ici cipatala.
## Kabili balisosa ukuti 
## 'basekelamo pafyo balebomba bwino abangalila ici cipatala mukutangata abantu'
## Teapo peka. Baile kwi boma lya Vubwi ukwakulwa icipatala icisuma nganshii 
## Ico icalatendeka ukubomba umulimo wakutanga abantu 
## Nipali ici cipatala epo umukalamba wa HPCZ ba Bornface Bwalya basosele amashiwi ya cimwemwe kabili ayanseko
## Pafyo ubuteko bubombele umulimo uusuma nganshi pakukula ici cipatala.
## Twasangwa pa ncende ino iyo beta ati Vubwi District
## Necikalamba ico twaishila kuno ncende cakutila twalyumfwa ukuti icitungu caku kabanga calitebelwa nobulwele bwa Malaria.
## Elyo twaisafika pa ncendo ino baisa tulondolwela inshila shintu babikilemo pakuti bacimfye ububulwele.
## Elyo kabili batila ukuti pa myaka iyafuma itatu.
## Kunuma uku impendwa yalecila napali 1800 mu bantu abalifye impendwa 1000 abaleisa kuno nokuti nabalwala ubulwele bwa Malaria.
## Lelo pali inonshita tulelandaa, impendwa naibwela ukufikafye napali 400 abalesangwa nobulwele bwa Malaria.
## Icilelanga ukuti ifi fyonse balebika ukuti bacimfwe ubulwele bwa Malaria filebomba.
## Kuti twatemwa nakabili ukulanda ku bekala caalo mu ncende iya lekana lekana.
## Ukuti ncende ya Vubwi tekuti balelwishafye ubu bulwele bwa Malaria.
## Nelyo caisa kuli ba namayo balya abakuti bali pa bukulu balelufya imyeo
## Impendwa yalicepa icine cine.
## Batweba ukuti ukufuma mu January ukushinta na ilelo balusafye namayo umo.
## Twacisa kwata ishuko lyakupitila kuli ba Paramount Chief Mpezeni.
## Eko bacisa tulondolwela ukuti bena balibika lifunde mu caalo ici ukuti takuli uuli onse namayo uwakupapila ku ng`anda.
