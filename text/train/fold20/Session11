## ABO BAKONA AMALA
## Abantu ‘balikele mu calo; na mu calo mulya mwaponene inkasha ya munani ikalamba. 
## Abantu baletobela fye ifisashi fyekafyeka.
## Basuka abantu batendwa ukutobela ifisashi, e calenga batendeke ukwimba amapanga mu mpanga. 
## Baleti nga baipaya amapanga ayengi, balebula yamo baleyanika pa njino, pakuti bakaletobela kuntanshi.
## Pa mushi umo bushiku bumo abantu baile bonse mu milimo mu mpanga, tamwashele nelyo umo, basendele kumo no twaice. 
## Bakapanga abo bayanike pa njino bashimona fye umushi watalala, baima balongana na pa lubansa, 
## batumapo na banabo bamo abati: “Kabuleni inoma mu mayanda ya bantu,” 
## Bafumya ne yoma, bashikanga, kuti nga kapanga akuntapo yati na mbi, mbi, mbi.
## Babula ne noma bapela na bamo abo baishibe ukuti e baishibishe ukulisha; abengi batantama no mulongo. 
## Kuti abang`oma bashibilimuna, inoma shati na cibili cibili cibili cibili.
## Bakapanga wa kantu batampako no lwimbo:
## Mwine mushi talipo
## Pa lubelebele pa luncecesa, 
## Fwebo bakona amala,
## Pa lubelebele pa luncecesa. 
## Mukwai kuti nga kapanga afwenkula pa mutima pabula amala, aleti nga aya pantanshi abwelela panuma, bulanda bushala.
## Bacinda bacinda, iciila cafukila nganshi.
## Abantu umo bele mu mpanga baumfwa ing`oma shabilikila ku mushi, bonse basha ne milimo abati natuyetamba ing`omba yaisa ku mushi.
## Kuti abantu cilya bati fye twalafika mu mushi; 
## bakapanga nabalootwela kale, nefyo babweseshe ing`oma mu mayanda, nabayailinganya na pa njino apo babanika.
## Abantu ukufika mu mushi, ukuti bamone ing`omba yacilalisha ing`oma nakalya.
## Awe cabapesha amano. 
## Ukulolesha panshi bamone amakasa umo bacilacindila, nakalya fye, bamona fye pa lubansa utumakasa twa bakapanga utwingi nganshi, 
## bati fye tutyetye twendawikepo.
## Basuuka balala no kulala.
## Ulucelo lumbi kabili abantu bafurnina mu milimo.
## Kuti bakapanga bashimona fye nakabili ukuti umushi watalala, baisafuma; babuula ne goma shine bakanga, batalika ne ciila.
## Abantu uko bele ku milimo baumfwa inoma ku mushi nge fintu bashumfwile mailo; 
## bonse basha ne milimo, balabwelela ku mushi ku kutamba inomba. 
## Nga filya fine cali na mailo, kuti cilya bati twalafika mu mushi, baumfwa mu mushi mwatalala na tondolo. 
## Cilya bafika mu mushi teti bamone nelyo cimo. 
## Awe cabapesha amano nganshi.
## Abakalamba basuka balongana abati: 
## “Bane natumfwane pa mashiwi aya yalemoneka muno mushi, ala ifi fintu filelisha inoma muno mushi te bantu iyo, fiwa.”
## Elyo bapingushanya abati: “Pa kushininkisha ukumona ifi fintu filelisha inoma; 
## mailo nga twaya mu mpanga, tukashe abanensu bamo nabafisama ku mulu wa miti na ku mitaba muno mushi, 
## ebo bakashale bamona ifi fintu fyatupesha amano.”
## Bonse basuminishanya. 
## Nakaendi ilyo bwacele ulucelo babtula abanabo bamo babafisa ku mulu wa fimuti, baya na ku milimo.
## Bakapanga bashumfwa ukuti mu mushi mwatalala, baisafuma mu mayanda, na banabo baletatanya ne noma. 
## Abantu ku miti baleti fye mwandi tulemona lelo ifilecita bakapanga.
## Bakapanga bakanga ne noma, abene balisha batenshapo. 
## Bambi batantama no mulengo, batampako no lwimbo:
## Mwine mushi talipo,
## Pa lubelebele pa luncecesa 
## Fwebo bakona amala
## Pa lubelebele pa luncecesa
## Kuti nga kapanga acecefuka, acecefuka, asernpwila umubiye, ne fipapa bamutumbula ficenamine na kunse.
## Abaninine ku mitaba baisapuka na mu nseko. 
## Bakapanga wa kantu kuluba nefyo basendele inoma, no kuyanika nabayayanika na pa njino nga mailo.
## Abafiseme bonse basokoloka, elyo balasoshanya abati: 
## “Bane uyu wena mupamba, lelo twabala atumona uko bakapanga abafwa, abo bayanika ebo balecinda iclila, awe mwandi twatoola uwa mbala.”
## Ilyo abanabo bonse babwela mu mushi, babashimikila umulandu, awe bonse balapapa fye, babuula na bakapanga bonse bayabapoosa na pa nika. 
## Ulucelo baya na ku kusokola umushi umbi abati pantu apa pantu paba ifiwa ifyaimina muli bakapanga. 
## Pali kashimi kapela.

