## Apa shikulu atile naibukisha imfwa ya fwile shikulwifwe.
## Calibipile nshibipa.
## Kwaleba nokusambilila ukufula ukuluka imiseke,ukunyuka impapa,nokusala ifilundu.
## Insaka yaleba pakati kamushi apalesangwa abakalamba nabaice mukufundwa amalango nefyakupanga panga, ifyo engabomba mukusowa nefyakuicingilila kubalwani.
## AMALANGO 2
## Abalumendo  bafwile ukwishiba amafunde yankondo.
## Mumushi bafwile ukwipaya abaume bekabeka abanakashi nabana kusha.
## Bafwile ukwishiba inyimbo shamalaila;esonga line isho tabemba imba kano ilyo babwela kubulwi mukuti imfumu yaishiba ati babwela
## Icilangililo
## Kakoshi sompa,kakoshi sompa,sompa,sompa ,sompa
## Kasambo kamo kayembelo,kayembelo,kayembelo
## Ilyo twikele shikulu alanda pali Cimwangalala uo baleyangala bonse kubwaice.
## Alishibe ukushika imishikakulo,tapali na uwaletomboka.
## Awe cilia batila ukulumbula cimbwi ekumwita twaumfwafye Pulata uupita nga mumwakwe ati oti ufuma cilutungu. 
## Batemwa. 
## Lilya bapwa utwamisompoli twabo elyo balaposhanya.
## Awe panuma namona balakaabaala.Nati nokuti awe ciine ilyo bali abalumendo nenkoko shalepela.....kwali  akantu nakabiye.
## Bashikulu batile abacula kwaleba ukubafwa pantu batila utulo balala notwamubiyo.
## Imilandu abakale batendekele insaka
## Entulo yakutemwana kwabantu
## Yalefunda amafundisho,ifyo umwaice afwile ukuba mpaka aba umukalamba nabakalamba nabo balefundwa ifyo bengekala nabakalamba banabo
## Kufunda ukusalapuka,ukuba uwakampuka mukucita ifintu.
## Bana mayo nabo shikulu atile bali cenjela balafundwa ifyacisungu pamyeshi itatu atemwa mutanda.
## Balefundwa ifyapala;
## amangalo yakukosha umubili
## ukwishiba ukubyala nokulobolola
## ukushipa munganda nangu basanswa munganda
## nomucinshi kubalume elyo nakalamba bonse
## Umuntu uushakulila mumafunde nicipelelo...cinokole
## Nkashi yandi  Cileshe alwala..Cillya akasuba katundubala bantuma mu kwita Cimwangalala aisaposha Cileshe akalaso.
## Twatila abakale balepepa imipashi.Nokutila tafipusene nokupepa leesa pantu nao mupashi.
## Nalanda pamafunde aya:
## ulecindika wiso nanoko nabonsefye
## wilacita bucende
## wilaiba
## wilashinina umunobe ubunte bwabufi
## wilaipaya
## Shikulu alandile napakwafwa umwina mupalamano.umushishi ine waenda naibukisha mateo chapitala 22 Na feshi 37.
## Uletemwa umubiyo nga wemwine.
## UMUSONKO UKALI
## Kale kwali imisonko.
## Abantu balecula saana.
## Kwaleba ukumwa ifikoti nolucu lumbi ulwashala.
## Ine nafikapa mushinku wakusonkela abakulu batila twalaya kundola mukufwaya umusonko, nomba pakuyafika, 
## nelyo mwafika kwaliba ifintu ifi ifyalekana lekana musonko ukali ngatwaima nokwima. 
## Batila umushi ushili nooko nokupula milimo.
## Nokutila katukaye tulefwila fwila mumpanga yaba mbulu matali
## TWAIMA TWAYA KU NDOLA
## Ilyo tushilaima balupwa balamfunda amalango..
## Abati kutala wamona  ifyo bekala nangu ifyo balanda elyo naiwe waishiba ifyakwikala atemwa ukwasuka.

