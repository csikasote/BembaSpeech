## Batila sumbu lyandi laala tumone imilile yabakaya.
## Ulubuli teelo nemisoka yonse yakutaluka saana.
## Ilyo kwaba ukunwa ubwalwa bwakutufishapo awe naumfwa abakulu abati katwambeko pantu tafilya wenda.
## Mukwenda ilyo twatendeke ulwendo twaleenda fye bwino elyo nokutangatwa nabantu bwino bwino.
## Twapitile pa Munachanga ukufuma playa twaendele ngenjili twapita mumpanga iyafina umo twakumenyefye abantu batatufye abaleeya uko twafumine.
## Twayafika pali mwine mushi umbi asenda abakulu mukunwa ubwalwa ine nashaala. 
## BanaKasonde bamona ninguma kukanwa awe batala bampela utumupunga nenyanje shibili nalya naumfwa notumaka twaisa.
## Ilyo twaleele apa nalotele twafika pacimana icikulu abantu baleta akabwato akafye fye akampenumpenu kabwato.
## Abati nineni awe twanina kuti ukufika pakati awe nemfubu yaisa pandula kabwato bonse twawila namumenshi umukuku nao watusenda uku noku.
## Ilyo twaleeya twaikatwa nabambulumatali ababufi awe balangaula abakalamba amapi baipika nafwaka ati tulye nomba natile Kusaidi awe bansuminisha 
## efyo kulya nailelisha fintu natolele munshila efyo bonse babutukileko naisa fyufyutuka naeba akakulu ukuti tiyeni 
## efyo twaile nomba baisa tukonka kuceshuko baisabekata kuli bakaboke bacishinka pantu nabo balebafwaya ico batekele abantu ku kalili.
## TWAFIKA MUNDOLA
## Ilyo twafikile ku Ndola abakalamba baingila incito naine naingila iyakuwamya amaluba nokwipika.
## Amalipilo tayali saana.
## Incito balepela shaciwelewele nangu wingacenjela ngo waifyele (ukucenjela ukunya; ukucenjela saana) 
## Batila uko watangisha insomo takwafya kubuka.
## Bali nokulampela amalipilo 7/6.Auba wamusonko ngawatalike na 10
## BANANGA MUNKUNGULUME
## Banangile mu nganada namba 144 . 
## Apa paali umunandi Pelekezani.
## Umu munganada abantu baleteyelamo saana injuka.
## John alaala namuka mwine awe umulume aisa muma icabipisha amukonka na kucipatala kwine nako ayatinta kukuulu bamukakilile mucipatala.
## Balume bakwa mayo Ciwanangala ebapingwile imilandu yakwa John chalinkonka nokumulipilisha 5 pounshi. 
## Imilandu yamusango uyu mu Ndola 141,mu Mufulira 161,mukitwe 182,muchingola 72 na mu Luanshya 155.
## UBUCENDE PATATU
## Abanakashi baleula nabasungu encito nabo balekwila
## Bukapenta ..aba bakapenta kuti bayangala nomusungu nangu umutifi munabo
## Abanakashi abaupwa nokuboomba nomba amalipilo yacepa kucita ubuule/ubucende pakutila impiya shingafula
## Abasungu tabasakamana
## Ukufyala abana abo bashakasunge
## Ubuce bwamayanda buleeta ubupulumushi
## Ngokasambilisha abana bobe atemwa bakaba abantu yawe yawe
## Ngamulalya bwino pamalipilo mupoka
## Kufyo cikaba kuli mwebabomfi nga mwakota
## Nefyo mukafwa neefyo mukashiikwa
## Iyabuluma tailya.
## Apo abasungu nabatulanga amaano yabi ifwe tufwile twafunda abana besu amaano yasuma.
## Mu London abanakashi abacende baali 18000,Mu France 15000. umwaka wafumineko baali 60000
## ULWAMBO LUPEMBA CIBINDA
## Umusungu nalebombako nomunankwe batendeka ukwamba fwebatifi beena baleti nalimo nshaishiba icisungu tabaishibe ati naleeya ku night sukulu.
## Baleti abeena Africa tabafunndwa,.
## Casangwa nokutila tabatasha iyoo nowaimbile ukutila tulebomba tulebaculila bamwansakabinga alilungike saana.
## Necibemba citila ifibalala fitulikila kumo nokutiila,icaalo nimatako mangala wila.
## AKAPATULULA
## Ndona antuma awe bankankamba apo naya abati muno tamwingila batifi.
## Icampuswishe cipepala uyu Ndona ampele.
## Akapatulula kaishile pamulandu wa mwenso  mukuitemwa pakuti twilya ifyo umusungu alya.
## Nakonka ku airport mukukonkela umunabo Jim ukufuma ku Salisbury.
## Nakumanya Dr waku America umwina Uganda  Kampala Dr E.D Lee.Jones aleebomba ku New York Hospital.

