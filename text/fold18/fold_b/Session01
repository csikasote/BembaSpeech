## Abaleembele icicitabo niba simon Mwansa Kapwepwe. 
## Nakuba balembele iciciine citabo mu 1967 kulya ku musumba wa Lusaka.
## Ico balembele ici citabo nico batila, amaano balondola nge mbuto.
## Kabili abati, amaano yafuma mwifwasa yaya mu culu.
## Batila baleemba pakutila ifyo baishiba bapelako icaalo,nokutila pantu cifyalilwa fwe bantu bafiita,
## ati amaano yesu twalepelana mukweba abaice imilandu yakale, ukufunda imilimo yonse pansaka kubaice nabakalamba.
## Elyo nokupelana amalango ya caalo pakuti uwafwa asha abyala mumitima yababiye.
## Batila ici bacita ecifyalilwa cesu.
## BAMAAYO BAIKATWA KUNKALAMO
## Ilyo naali umwaice twaile nabamaayo kwifwe kuti cilyafye bainama awe nenkalamo yabafukukila ine napunda nokuya eba abakalamba ekwisa bapoka.
## Balindile inshiku shitatu ilyo tabalafwa nokunjeba amashiwi aya;ukukwata umucinshi kubakalamba,icongwe kubaice bobe nabantu bonse.
## Batile,umuswema ukukosa ifupa kulamba inshila ifikansa kubakalamba teefyo.
## Ati ubunangani teebo pantu ukulya kwaba kukuboko.
## Nokutila abanakashi nibanankomesha kanshi kano wabataluka kanofye ngawakula elyo waupa.
## Napakuupa peene kusala ngafilya tusala imbuto pakubyala pantu kwaba limbi mulupwa balilwala ubushilu,ifibashi atemwa ninkakashi.
## Batila Canda uucita icibusa nabanakashi ninshi cipuba.
## Cilya batila,taciilwa nsanso ukulungama,nangu taciilwa nganda kufimba nelyo baeseshe ukuti mayo engapola awe calikeene efyo nokufwa afwile.
## BATATA BAITA ING`ANGA
## Panuma yanshiku shinono ukufuma apo ba mayo bafwilile ulupawa lwalongene nokulanda pa caletele imfwa yaba mayo icicalengele batata beete inganga.
## Ilyo yaishile casangilwe ukutila iyi mfwa yafumine kucanakashi pamulandu wakutila bayama baile lala namuka mwine ekuma ulutembo awe bamaayo ebo caikata nemfwa yabasanga.
## Inganga baipela ulukasu nesembe.
## Elyo kulya bayama bacitile imilandu batwalko inkasu shitatu nensambo amakumi yasano bayafuta nemilandu yapwa.
## Bayama tababacitile nangu ciimo batile fye umwana kasembe ngakakukoma wabwela wakobeka.
## ULUPUPO
## Ulupupo kulongana ukucitwa panuma  yakushiika umuntu  ngo kumuloosha ukupitila mukunwa ubwalwa elyo nokusamuna imishingo nokupyanika umulobe.
## Shikulu alonga ubwalwa aita abantu apali patatu;apabalumendo nabakalamba,banakulu bantu elyo nobwashala batubila panse pakutila abalepita balenwapo.
## Shikulu aitile ba mulimansofu abashakosele kubwalwa bena ngabanwapofye tumo ninshi kukolwa.
## Leelo ilyo baishile balicitile ifya maano nganshi.
## Pabantu baishile abo shikulu aitile pali naba Ciwanangala ,ba Mulimansenga naba kapalakasha.
## Ilyo balongene bapyaanike maayosenge.
## Panuma abantu nomba balanwafye shikulu namaama beena tabanwene balepitamo ukulamununa abaleelwa nabakolelwe saana ukubasunga bwino bwino.
## Banwene inshiku shitatu elyo basalangana mumutende.
## SHIKULU ALAMFUNDA AMALANGO
## Abapyene banyina baali bwino saana tonse uto balelya uko bali kano babaletelako elyo ngani Cileshe ena balemusenda pe.
## Naleti nga nabamona kutila mototansha atoota nefunda.
## Bushiku bumo ilyo bandetele umwendo wankoko Cileshe aleefwaya mbike injise ntobele kubwali icungulo,
## elyo natila yabwe utwakubika tula papatala,
## Ba mayo nabo abati uubika abikila abengi.
## Shikulu CaniCandala nalimutemenwe saana pantu abantu eko baleisa mukupoka amaano elyo nemfumu nayo yalebeta ifintu ngafyakosa pamo namama wine.
## Kanshi alekwata ifintu ifiingi nensala teya kuumfwa pantu abaleisa baleleta ifintu ifingi.
## Bonse pamushi pacaani taba ishibe insala emukutila lyonse baleeba abaikuta mulusuba namainsa kumo.
## Mu mushi mwali insaka shitatu iyabakalamba,iyabalumendo neya misepela ilya batila imilubamfwa.
## Shikulu anjebele ubupusano bwaba pa nsaka nefisaka.
## Icisaka caleba kwisano eko baletuma abalumendo abacenjela eko bakulila abacenjelesha beena balebapela nabana bamfumu aupa. 
## Balebatuma ngabafika 15 na 20 imyaka elyo fye nabanono saana..
## Balebafunda umucinshi,ukukana fwisa pabakalamba,takuli kwiminina apali abakalamba  nangula ukulema inkondwa.
## Takuli kufwaya muka beene nangu kwipaya.
## Ngawaipaya kumubiika munkoloso baoca mwapya akalalanganda.
## Emukutila mwaloba inganda yonse pamuku umo fye.
## Balandile napakukaana tana umuntu icilyo.

