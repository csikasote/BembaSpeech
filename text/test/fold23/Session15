## IMPELA YA MACUSHI: TWABWELELAMO
## Kuti ubushiku bushile kantu, natwikalisha, twamona fye motoka. 
## Twise tuloleshe, twamona fye bapatili, awe twalaposhanya.
## Cali fye cunguloungulo, no munandi ali na kumwakwe. 
## Natuma no mwaice ukuyamupoka.
## Kanshi nao namona ukuti motoka yaisa, no kwisa aleisa. 
## Cilya afika balaposhanya na bapatili.
## Abapatili bamwipusha ukuti ico aupa tali na kubweIela ku sukulu. 
## Nao ebele, ukuya kwena nkaya, lelo nkabwelela kuno kwine nga twaisula isukulu nakabili. 
## Abapatili batemwa nganshi, pantu bakwata kafundisha uwakwikalilila kulya kwine.
## Ulucelo ico abapatili bali no kulanda na bantu ; bonse balongana ku isano. 
## Nao abatotela sana ati : natemwa sana apo nasanga bakafundisha umutende, nomba tukakula ne sukulu ilya matafwali. 
## Cilya twapwa icilye, twaima twaya na ku sukulu.
## Ulucelo twaima twalaya no kuya. Neco kushali mfula, twailefikilila fye na ku minshoni. 
## Abanandi pa kumona batemwa nganshi, abati; twaleti ukafwila uku kwine, nomba apo wabwela umutende twatemwa nganshi.
## Awe mukwai ulucelo twayatantama, nafola fye ishingi nganshi ishe pa myeshi itatu. 
## Shimo nalipila ku sukulu, shimbi nayakanyako abanandi, ishashala nayabika na ku bapatili balansungila. 
## Naingila na mu sukulu nalasambilila. 
## Bakafundisha bonse nabo batemenwe nganshi pa kumona ukuti twabwelele umutende ; bonse balisakamene ukuti nalimo tukayafwila kulya kwine. 
## Cinecine e cilya Icilemba calanda aciti: uwaingila mu mushitu, tomfwa nswanswa.
