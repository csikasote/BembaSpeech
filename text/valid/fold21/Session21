## SHAMITOMBO ABWELELA KU BUFUMU
## "Ubwinga bwapwa nokupwa baabafye umubili umo no mutima umo"
## Mu caalo nga mwalime nkalamo abantu imitima isakamane icibi. 
## Kuti uko yaikata umo no uli uku nao at pambi mailo nalimo nine. 
## Bonse balafwayo kuti ciswango bacisakule bwangu. 
## Eco bonse umutima usekelela pa kumfwa ukuti cilya ciswango nomba nabacisakula. 
## Mu Blueville namo iciswango cine cine ni Koyikoyo.
## Na fundi waciko nao ni Shamitombo. 
## Ilyo baumfwile ukuti nomba Koyikoyi nafwa, abantu bayaula no tupundu. 
## Ubulanda bwabeketefye pa kusanga ukuti muka Shamitombo nao ni mfwafye ku mfuti bamulishishe. 
## No bwinga bwasuka bwalantalila.
## Shamitombo nao wine kulalilishika fye ali napo Maria nga afwa nga nkacita shani. 
## Maria tafwile iyoo. 
## Papililefye milungu ibili ninshi cili na mu mwaka lupya, nokufuma mu cipatala afuma. 
## Ubwinga bwapwa no kupwa babalye umubili umo no mutima umo. 
## Bawishi kwa Shamitombo bena bamonana na Patili Fernand, 
## no kumolondolwele fintu bali no Musungu umo uo bafumine nao ku Tanzania, 
## nomba afwila ku caalo ca Bamakusulu, 
## Alondolola no bucushi bwa mulya mu caalo, 
## nefyo mwane Shamitombo amushile pa cifulo ukuti nkabwela. 
## Alondolola tonse ne misango ya kulya kuntu ifyo bepaya bantu na fimbi fyonse ifyaseka.
## Yoani Shamitombo nao atilefye ashipola aya na ku kupoke mpete sha bukalamba. 
## Nomba tali na kushifwala nshita nkalamba iyoo.
## Na ku Å‹anda kwine iyo bamupeele iipya teti ayeko. 
## Ailelondolola fyonse ifyo wishi amwebele, 
## ifya mitekele ya caalo kumwabo, 
## no musango aendelemo ukwisa ku Blueville, 
## nefyo amwene mu nshila fyonse, 
## elyo nokulomba ukuti apo icaalo cakwe cilecula ku bubi bwa bantu nasha pa bafumu, 
## cilingile ukuti kanshi ayateke caalo cakwe umwine.
## Umulandu bautwele ku bakalamba ba mu kapokola wa ku Blueville,
## basanga nokuti cintu calinga saana Shamitombo nga ni mfumu uko afuma ukuti aye asunge caalo cakwe bwino-bwino. 
## Bamupcela na malipilo ya ncito yonse intu abombele, ukulundapo na kasanco. 
## Bamupeele abantu abengi na bashilika abakum wafwa kusenda ifipe no kuyalwisha abantu bakwe ku mushi nga cakuti balafwayo kuwipaya.
## Patili Ferdinand nao apamfiwe saana ukuyamona uyo muntu baleti Musungu afuma ku Tanzania uko alala. 
## Aaleefwaya no kuyamona nga balibikako ifipepala fimo ifyo aleenda nafyo ifingamulondola nga Ininani. 
## Ishina bam winike kuli ba mboyi wakwe baleti ni Malila ico alepika nsofu ishingi pamo ne nama shimbi. 
## Nomba ico teli cimwafwe nangu panoono iyoo. 
## Umutima umbi nao walolele mu kuti akayefunde caalo caba Makusuli conse Ubukilistiani.
## Ubushiku bwa lwendo baiminefye abengi saana, 
## abantu bakwa Shamitombo bonse abo bam upeele na bantu bakwa Patili Ferdinand bonse bakuki na bakufunda katikishimu. 
## Baasendele mfuti ishingi saana ne mfalashi ikumi limo. 
## Maria na Shamitombo nabo basekele cibi pa kuti nomba balaya mu kuteke caalo cabo abene. 
## Maria ena na kwisukulu tekwakwangwa iyoo amaano yalifye pa mulume wakwe ne ncito intu aali nokuyasanga kuntanshi. 
## Ka Viloto kashele ku sukulu pantu ninshi lyabuka nomba. 
## Mu nshita ya kutusha mweka emo kali nokuyatandala kwa Shamitombo. 
## Wongo nao atile ashibamonafye baisa, akonka na Shamitombo ati nkayaba cilolo obe. 
## Muka Wongo ena ninshi alifwe cikonko ku fyebo fya ba mumushi ilyo baamwikete na Koyikoyi. 
## Amaano yakwa Shamitombo yonse yena yalolelefye pa kuyalubule caalo cakwe ku nkondo na ku cisenshi.
## Kali kashimi kapela.
