## ABAISHILE ku kulosha Anatole na Anastasia bengi saana. 
## Pantu aba bantu bakubufumu, kabili bali abatem wikwa ku mulandu wa busuma bwabo. 
## Ne mfumu Hugo imfumu nkalamba ya ba Maindo ine nayo yalishile ku kulosha umwana waiko.
## Maria Vigodolo nao ninshi abwela ku sukulu ese aloshe nkashi-nankwe.
## Alesubilo kuti nkashi-nankwe akafwa. 
## Lelo aliishibe ali ni mu musango uyu! 
## Na lingi wakwe epo alubila kumo. 
## Awe te pabulanda. 
## Shamitombo ena pakumona Maria uko amenso yakashike ku filamba mwaisafye ne cintu cimbi mu mutima wakwe. 
## Umwanakashi nga aliwama ulemukumbwa, ali no bulanda, awe teui ufumepo iyoo. 
## Kabili ngolafwayo kuti ukamuupe, takwaba cacila pa kumwafwa ngalecula mu nshila ii ukumutalalikako mutima. 
## Shamitombo ilyo line ebele nangu cikabe shani ba Mangala bapya.
## Baiminefye ibumba ilikulu eyefilya. 
## Bakapokola beka-beka aba mfalashi bali ikumi limo na babili. 
## Shamitombo wine e ntungulushi yabo.
## Aishibefye munda yakwe ati kulya kwine napitile mwandi eko kwine e kufuma ba Mangala. 
## Baleendafye manengwa-manengwa mpaka bapalama na ku mpili.
## Elyo Shamitombo alatantika abantu bakwe mupepi na pa lucengo pene apo. 
## Asha abafisha bwino-bwino fye abeba nokuti betela mpaka nelyo alebwela ukwisabacinkula. 
## Ena ayapita na pa mwinshi wa lucengo. 
## Ukumonamo, nakalya tamuli bantu. 
## Aima apita. 
## Aya fika na ku mushi kwa Wongo kacili akasuba takalawa. 
## Abapuupu ilelo labaishileko ku lucengo lwabo bapitile kumbi. 
## Kanshi naco calingilefye pakuti Shamitombo akayeumfwa fyonse bwino-bwino kwa Wongo umwakubacinshisha pakuti bakabapumikishefye. 
## Ubushiku bonse bashilika balelolela Shamitombo.
## Kwa Wongo afikile icungulo bushiku. 
## Ashifika fye mumbali ya mushi, apitilila ku cuulu cimo icafumba icaali mupepi na kwa Wongo ku ng`anda. 
## Eko asha afisa ne mfalashi yakwe, ne fyakufwala fya bushikale afwalelfye mpapa shakwe shintu aishile nasho pakuti Wongo eya muluba. 
## Abula na campa umo uwakale eo asenda e bupe bwa kutwalila Wongo.
## Wongo ilyo amumwene camupeseshefye na maano. 
## Ebele: "Kanshi ucili ku Blueville we mulumendo we?" 
## Shamitombo nao ayasuka fye cimo ati: "Iyoo kabili ndi mulwendo nomba ndeya kumwesu." 
## Balaseka. 
## Wongo atemwe cibi pa kusanga umunankwe nomba alishiba ci Maindo kwati te mweni. 
## Alamushimikilako no iwa mu Blueville utwingi saana. 
## Asuka afika na ku lwa mfwa ya kwa Anatole.
## Wongo ubulanda bwam wikata saana, pantu Anatole alimwishibe nokuti muntu umusuma saana. 
## Taletwishika na kutwishika ilyo umunankwe amwebele aui bapuupu bamwipeye, aishibefye apo pene ati ni ba Mangala. 
## Epakutila: "Koyikoyi fye apo abiko mutima, cine ulya muntu afita ku mweo mwe!"
## Shamitombo ebele "Bushe auti Koyikoyi? Nga cinshi naco ico?" 
## Umubiye ebele: "Inshita wikele mu Blueville tawatala aumfwa uko baleti ba Mangala?"
## Shamitombo ayasuka ati: "Natampile ukumfwa pa mfwa yakwa Anatole, nomba nshaikalishe mu Blueville inshite ikalamba pakuti njishibe fyonse."
## Wongo elyo atalama na ku kulondolola lyashi. 
## Ebele: "Ine ndi mukaya saana na ba Mangala. 
## Kabili na ine wine twali nabo mu ncito ine ilya iya bupuupu. 
## Nomba ukufumafye apo Koyikoyi afunikile ukulu, ilyo liine na ine e milekele nalekele no bupuupu. 
## Cali nifi: Twaile ku Kabara.
## E kwali no mukalamba wa kwa Anatole uo baletila Mako. 

