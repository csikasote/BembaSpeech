## Kasuka akasuba kasashikilila, kabo montela ciwa. 
## Muka Wongo baima na Koyikoyi bakungushanya balaya ku cuulu. 
## Muka Wongo ena nasenda no tupe tumo ifi mukwapa. 
## Shamitombo alayo mubiye ati mune naya ku mpanga. 
## Asokelela na bwangu-bwangu ku cuulu uko abikile mfalashi. 
## Tapalapita ne nshita na Koyikoyi nao uyu eko alungama bali na Muka Wongo. 
## Mu cinsofye cakwe amona balafungulula campa ulya apeele Wongo mailo icungulo. 
## Alampa nokulondolola ati:
## "Mona ulya bali na Wongo ni Kapokola. 
## Ali kwati nimwe eshile mukubesha kuno. 
## Alefwaya kuti Wongo amulondolweleko ifya ncito yenu, nokomwikala. 
## Epakuti eshibe nao ifyakucita."
## Kuti Koyikoyi at nalimo elyo mfundumuke njempeshe umulwani talaya, ala mukwai ne mfalashi ku cuulu yaisaima na mwibaka. 
## Kuti ilamukwengulo kuulu, aisatalansuka, na panshi na ndu! Shamitombo uyo emiile. 
## Uko Koyikoyi ashele alebukila kuti asoke abanankwe elyo bakonke panuma, ala mukwai liluba walya. 
## Umo apitile muli ne fimpusa na kupukupu!
## Mu mushi mwakaba na see. 
## Koyikoyi atangishanya na bantu bakwe ukuya ku mpili. 
## Wongo bamwisalila mu yanda ukutina ati bemwipaya. 
## Na balapunda abati: "Kanshi ni kapokola." 
## Neſyakulanda fyafula ngashi ku bantu bebele mwandi na ifwe bene twalwilamo.
## Imfalashi yakwa Shamitombo nayo te palubilo. 
## Neco alebutukila ukuti asange abanankwe kuciliulubuto awe bwangu bwangu asuma. 
## Alabalondolwela nelyo amwene, nokuti ba Mangala balı panuma kanofye ukwendesha. 
## Abafisa na bwino bwino pa mwinshi bashingauka ulucengo lonsefye. 
## Ena asha ne mfalashi yakwe pa mwinshi, abulamofye mfofa yeka. 
## Aingila na mukau buce buce aletina ukucite congo ico aishibe ukuti pali ba Mangala amakumi yatatu na pabula, 
## umo ali no kushala mu lucengo uwalenga amakumi yane.
## Acibula cilonda ca pa kuboko icamuleseshe ukuti apime mfuli yakwe bwino. 
## Lucembe nga e waipeye Shamitombo.
## Lelo Shamitombo ena tapushile iyoo. 
## Acitilefye mfofa imo na pa! Lucembe e mifwile.
## Ali afume mu lucengo na Koyikoyi uyu afika. 
## Taposele ne nshita iyoo, bwangu-bwangu aingila na mu lucengo. 
## Shamitombo amuleka apila ati nalimo nabanankwe balaisa uleke tubomine capamo belusanga mukadi. 
## Umo mukati ati apwemofye akashita akanoono, aisafuma, ne mfalashi yakwe aima apita uyo. 
## Shamitombo talishishe mfuti iyoo. 
## Aalefwayafye kuti amukonke pakuti amumweneshe umo aalepita monse. 
## Aalefwaya nokuu nalimo atungulule kuli ba Mashetu. 
## Neco kwali umweshi, baima bapita. 
## Abashilika babiye abebele ukuti balolele ba Mangala na bambi kuti bese; pantu baali ku makasa. 
## Nao ebele ndebwela nga nayaingilisha Koyikoyi. 
## Ba Mangala baſikilefye pale pale, basuka bapenda bakumana amakumi yatatu nacine lubali. 
## Elyo balisha ne mfuti pa mwinshi.
## Ala mukwai abakandi bashumfwakofye baiposa na pa cibokoshi ca mfuti ne campolopolo mukati mulya. 
## Shamitombo ninshi nabalangapo apo babike mfuui ne mbokoshi sha fipolopolo fine. 
## Kutifye cilya balongana, kamo akashilika katipo ne cisongo pu! Fyaisapunkana fyatipo na mpu! mpu! 
## Abantu kabapasangane laata! 
## Kuti abalepusa pa mwinshi nabo ni bambi. 
## Abafyumfuntukako nabo nifyo fine fisongo filebakumanya pa mwinshi. 
## Bafwa bonsefye balobelapo. 
## Shamitombo uko aile Koyikoyi ailemulufya. 
## Epa kubwela ku lucengo kwine uko asanga no lubuli nalupwa. 
## Kulabwelelamo ku Blueville. 
## Uko kwine bayasoso mulandu kuli Ofisa mukalamba, 
## baisa nokwisa ubushiku bwakonkelepo ku kwisaoca abo bantu bafwile no kwisalondole fipe fyalimo.

