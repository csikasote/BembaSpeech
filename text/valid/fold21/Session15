## Atekele ne hotela ilikalamba saana. 
## Nomba na ifwe emo twalefwaya kuti tuleikala pakuti tuleiba ifya mu musumba. 
## Kanshi Mako nao ailuko mulandu ico twaleendo bushiku, akasuba tulefisama. 
## Epa kuyafisho mulandu ku Kamba. 
## Na ifwe ukuli Lesa wesu, nampo nga kwaba na Lesa wa bapuupu, twaumfwako ilyashi ukuti balepanga ukulwikala. 
## Epa kwisafulumuka na malaya twaibile twashamo mwine. 
## Imfalashi kuti umo umuntu anyantile ni umo mwine.
## Asuka Koyikoyi ayawila mu cimukanda umo mwine emo no kulu kwaputukila. 
## Atile tushimonafye ukuti nomba twapusuka ku baletutamfya, bwangu-bwangu twaisasopo munensu. 
## Ailepolela mu Blueville mwine umu. 
## Neci bali tabalatwishiba.
## "Atile ashipolafye aba na bwino-bwino, elyo bamupeela ne nkonto ilya ine enda nayo iyakulikiwa ku kuulu. 
## Apanga no kuti 'ine ulupwa lwabo  bonse abakwa Mako mpaka nkalofye' 
## Elyo ici ine twaishibene na Anatole ncili umwaice kwa Hugo ilyo aleishisha Anastasia, nalitinine ukuunkaiponye mukonaulo lupwa lwakwe. 
## Epa kufumamo muli bu Mangala. 
## Nomba Koyikoyi ampeele cipope icakukanalanda uyu mulandu ku bantu, no kumusokolola, apo aikala pa mipili. 
## Esafye kuno kwandi libili-libili na mailo apa akesa. 
## Yonsefye imyendele yakwe nalipwa. 
## Noko afikila ku mushituwa ba Mashetu nako kuntunabalile naikele.
## "Kanshi uyo Mako nabamupikile ni ba Mashetu bene.
## Ahbudula umukalamba wabo, elyo na Konto umwaice wakwa Koyikoyi bamupikile munshila ninshi afuma ku Blueville ku mwaice wakwe.
## "Koyikoyi na Ahbudula nomba mwandi nalimo tabomfwana saana nga kale. 
## Pantu kale baleisa na pamo kuno mwandi nga beshile balanwa ubwalwa.
## Umukashi wandi wine uyu untu baumaninapo. Nomba bena balila nshaishiba. 
## Neli line Koyikoyi atila ngaisa ku mukashi wandi e kwakusekela. 
## Akatila ilyo kakapokamo, nkasaine fyonse elyo tukapeshanyo luntu. 
## Ntila nga nati kantumbule fyonse ifintu acita, nati nalimo na ine akansala, kabili ukulubali nalo ndetina nati pambi akanjipayafye. 
## Nomba euku kwine mupakatafye nge mfumu."
## Pa kuya ku kusendama Shamitombo apeelako no munankwe campa untu amuletele. 
## Nao nokufungulula iyoo, atemwe cibi, apeela no mukashi ati asunge. 
## Ubushiku bonsefye Shamitombo alatontokanya ifyakucila pali uyu muntu Koyikoyi. 
## Uku nako umwenso walimwikete ifyo abantu bakwe balecita uko bashele mu mpili. 
## Amaano yali ayamupelenganya nganshi. 
## Bushe ninshi kuti baima na bantu bakwe ukubwelelamo ku Blueville no kuyasosa umulandu ku Kamba, atemwa kuti balunga ba Mangala abene beka? 
## Nga ba Mashetu abo Wongo alumbwile nabo ni shani? 
## Alishibe ukuti ba Mangala bali nokwisa ku kunwo bwalwa kwa Wongo ku mushi, nomba ityakubacita telyo ashaishibe. 
## Umutima umo wale waya kuu ebe Wongo fyonse ilyo aendele, umbi nao auti yoo, pali filya natule nkama.
## Ubushiku bushicalye, batubila no bwalwa kwa Wongo. 
## Na bantu mu mushi aabak wete ubwalwa baleta kwa Wongo kwine eko balanwena. 
## Baali no buseko icibi pakumona umunabo uo bamwenefye ninshi aali mu nshila ukuya ku Blueville.
## Kati akasuba kasansame, na ba Mangala basuuma. 
## Koykoyi ena ali pa mfalashi, abashala bena balifye ne nkasa.
## Balungamalye na kwa Wongo umulongo uutuntulu na labalabalaba. 
## Shamilombo abalolekeshe cibi, Aibukisha no bushiku apiuile mu lucengo lwabo bese bamusange nalala. 
## Amona ne mpumi yakwa Koykoyi iyafÄ±na nga filyafine fye amwene ilyo ali mu lucengo. 
## No mubili waenda.
## Ba Mangala bayangilwefye ku kunwo bwalwa. 
## Tabasakamene fingi saana iyoo. 
## Koyikoyi eka ewalelansha muka Wongo. 
## Shamitombo ena balemumonafye ngo kuti ni kashimishi aka. 
## Wongo nao alelondololafye kuli Shamitombo imikalile ya Bamangala yonse umo aishibila. 

