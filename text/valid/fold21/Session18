## Lelo umutima wena munda uletifye iyoo uyu wena mwaume kuti mwaikala nao. 
## Aibukishe mfwa yakwa Anastasia, na lingi untu ba Mangala baibile, awe ifilamba fyapona.
## Asuka Shamitombo aamupetekesha ati: "Wilalila, nga nifi nakweba fyakukalifyo mutima, iyoo te mulandu kuti wasuulafye. 
## Cintu cayafya saana ukuli nkalabeko kuli iwe, lelo tetimfwaye ukuti nkuupe we mwine nga tautemenwe."
## Maria ebele: "Yoani, ine mu mutima wandi mwekafye takwaba na umbi uwatala andolosha amaano nga iwe. 
## Nici fwe bakulupwa lwa bufumu tushiyendela eco ningatinina nokuti nalimo bataata kuti bakano kuti ngupwe kuo ndefwaya, ukunsha mupabi. 
## Ukupila mufyalo kwena teko. 
## Kabili ilingi line ishamfumu shakumwesu bopilana ne shamfumu shimbi. 
## Ecimo cine na Anatole uyu wafwile nomba line kuli ba Mangala. 
## Nao wa ku bufumu bwa ku Kabara, ekwabo mutundu wa ba Cimba abo bopilana na ba Maindo. 
## Alikwata na munyina umo umwanakashi katwishi uko alubila muno caalo mwine."
## Nangu umutima ushamuloseshe pa kuilumbilisha ukuti nao ni mfumu, 
## asuka apamfiwa ukuti atalalikeko Maria umutima pa kumulondolwela ukuti nao wine ni mfumu. 
## Amulondolwela nobulendo bwakwe bonse, ifyo aenda ne fyo afwaya. 
## Elyo alundapo no kutila icuma cine-cine cintu akanonka mukashi kumfwa Maria nga asumina ukuti akamuupe. 
## Baima baya na kuli Patili Ferdinand ku kuyafisha umulandu.
## Ferdinand atemenwe saana pa kumfwo mulandu wa musango ifi. 
## Nao icamusakamike kulila nalimo wishi wakwa Maria, imfumu Hugo, 
## teti ibele ukuti umuntu umupabi kabili uushili mutundu wabo eo ope Maria iyoo. 
## Maria e walondolwele fyonse ino nshita, no kweba patili ukuti Shamitombo kanshi ni mfumu. 
## Amweba nefyo batemenwefye ukufuma kale na kale. 
## Patili ebele cisuma kanshi ndeisa eba ba wiso nga baisa ku kundaya icungulo.
## Imfumu Hugo yali nokwisalaya patili Ferdinand icungulo pa 16.00 hours. 
## Nacine yalile ishifikafye, na patili afungulula no mulandu. 
## Ala mukwai imfumu tepakutemwa yatemenweicibi. 
## Pantu ninshi naishiba ifyamifyallwe yakwa Shamitombo, no bucindami bwakwe mu Blueville. 
## Icalemucusha amaano neli line, ni lingi. 
## Bushe ninshi kuu ashitafye lingi na kabili?
## Tapapitile na nshita Shamitombo akobekela Maria. 
## Cilyafye kwati kushale inshiku ikumi limo ukuti cuti wakwe apwe, baumfwana na Maria ukuti nao akaye alamonana no mufyala wakwe Musa ku Kabara. 
## Ubushiku bwine bafungile sukulu ninshi kwashale milungu ibili ku nshiku-nkulu ya kabili? 
## Nweli, baima nokwima Maria na Yoani. 
## Baile pa mfalashi imo ine. 
## Ne fipe tabasendele fingi iyoo. 
## Abula ka Viloto akakakila utupapa tonse tuntu aishile nafwala, akapeela akalondolwela na bwino-bwino inshila ya ku mwabo Nako tekakani iyoo. 
## Shamitombo balishibene nao nokutemwana nganshi, eco kali akasekela ukumwafwako mu nshila ishilifye shonse. 
## Nako kabula ne mfalashi imbi, kacota kaya.
## Ku Kabara bailefika ubushiku bwakonkelepo. 
## Baendele cibi pantu baalifye ne mfalashi imo.
## Ico bafikile ubushiku, baipwishe ku hotela eko bayafikila abati tukamonana na Musa limbi. 
## Lucelocelo baiposa na mu mashitiliti ya mu Kabara.
## Kwa Musa kutali saana. 
## Kabili nelyo baileko tabailemusangako nakalya. 
## Epakubwela baisaikala ku hotela abati balesatupoka.
## Iotela iyakwa Mako atile ba Mashetu bashipaya Mako Lufonsho nao emo atelela. 
## Ali ni kaladi, baletila Lufonsho Pedoroso. 
## Ico awinine kushitisha utumabwe uto aaleepoka kuli ba Mashetu na ba Mangala. 
## Ba Mangala bamutyemenwe cibi pantu alebapokelela nokubasunga bwino-bwino.
## Icungulo line ilyo Shamitombo afikile mu Kabara na Ahbudula nao elyo afikile. 
## Shamitombo aile ku cimbusu, Maria ena aikele pa mwinshi, no mweshi nao naubalika nganshi. 

