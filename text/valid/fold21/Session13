## No kubatisha bamubatishefye mu lubilo. 
## Baya na ku kapokola ku kulindila kuti bafishe umulandu.
## Ba kapokola baishile nabanunka na nuu. 
## Imfalashi kuti pa nanda pa Anatole na shoshoshoshosho! 
## Awe balapilinta mukwai; kuti abamakamela nabakope nkasa cipesha maano. 
## Baingila na mu Å‹anda ukumone filubilemo.
## Basangafye ni lingi eka uwali kuli Anastasia. 
## Uyu lingi ni lingi wa bufumu.
## Ba mwana Hugo bonse emo bopilwa.
## Atilafye uwalekelelesha ukupa uyo wine e wafwalilila, mpaka kabili umbi akaleupwa elyo bakafule ku minwe yakwa uyu wine walekeleshako.
## Anastasia tabamukonkeshe bwangu. 
## Ilyo aupilwe ico Maria ali ku sukulu, uwakumufya tamoneke bwangu, pantu bawishi balelolela ukuti akabale akapwe amasabililo yakwe. 
## Nomba lingi uyo nao alekulilila mu minwe yakwa Anastasia. 
## Califye kulolela ukuti nga muka Anatole afwa elyobakafule lingi pakuti bambi nabo bakaleupilwamo. 
## Cali cishilano ca pa bufumu, nokuleka tabalefwaya kucileka iyoo.
## Ka Viloto kena kali mu cikini emo kalele utulo. 
## Kalelote fintu ifingi saana ifyabula no bulole. 
## Kaumfwilefye uko inshosho shafula pa mwinshi elyo kabuka kalafikinina ne filamba. 
## Kena kaleti ni kutulo kanshi cine-cine. 
## Kuti ukufumina panse kasanga bakapokola panse. 
## Ukwingila mu nanda kasanga namukakaala.
## Akaice ubulanda bwabe cibi. 
## Kapumuna na mu musowa kalalila. 
## Kalifye akaice elyo kafikile pa myaka teni. 
## Lelo kalemoneka akashipa. 
## Ubucushi nga bwati bukuponene, ala bulashisha. 
## Kebele: "Mwe balwani nemwe ba Mangala mwatupwa pa lupwa lwesu. 
## Na yama nao uyu washalapo mwaipaya. 
## Lelo kano mukanjipayefye na ine wine apo nshilakula, tukatwalinkana nenu."
## Apali Ofisa umo ifi umukalamba alapikita mu matumba ya kwa Anatole amonamo na kapepala kamo ifi balembelepo ne shiwi fye limo ku mulopa abati: mwapwilapo.
## Abantu balatenshafye imitwe. 
## Elyo no bulanda bwaikata abantu pa kumonefyo akaice kalelila. 
## Shamitombo akatola akatwala na kumwakwe. 
## Bakapokola bonse bacite fyancito yabo basalangana baya.

