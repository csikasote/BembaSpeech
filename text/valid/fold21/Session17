## SHAMITOMBO NA MARIA VIGODOLO
## MU Blueville mwakaba na see, ku kulumbilisha Shamitombo no bucenjeshi bwakwe. 
## Aishibikwa na ku nkoko. 
## Asukile bamutwala na ku kuyamona imfumu Hugo iyaishile ku kulosha mwana wakwe Anastasia muka Anatole, no kwisamonako abantu bakwe bamo-bamo mu Blueville. 
## Umutima wakwe wasekele cibi pa kumfwa ifyo Shamitombo abombeshe na maaka yakwe yonse ukulandulula ifipondo fyaipeye mwana wakwe Muka Anatole. 
## Asuka alamwipusha noko afuma. 
## Nao alondololafye tonse, ne camwensheshe. 
## Imfumu mukwai kulapukunyafye umutwe aiti: "Kanshi uli mfumu?" 
##Yalanguluka, yaibukisha na ku mwana wakwe Mana nomba ninshi napwa na masambililo yakwe alefunda na pa Minshoni ukubelenga. 
## Elyo amaano yabwela yailuka no kuti lingi wa bwinga untu ofishamo abaana bakwe nao baliba. 
## Kanshi ninshi kano bashitafye umbi. 
## Naco co kuti capose nshita. 
## Amulekelefye aya. 
## Elyo umwine ashala aletonkanya ifyakucita. 
## Inshiku shakonkelepo apo baikatile ba Mangala, Shamitombo alipokele ka lifi akanoono akamilungu ibili. 
## Pa nshiku ya Mulungu ine yakonkelepo aya na ku nanda ya Mulungu ku kupepa. 
## Bashifumafye aya na kuli Maria Vigodolo alamuposha. 
## bati balande cinoono ifi Maria e pa kumusenda ku mwakwe ati baye ekuleko cinoono ico elyo bafumafye mucalici.
## Uyo onse ushatala amona uko abanakashi nabo batemwa abaume, abale atontonkanyefye ukuti imfwa ya kwa Anastasia yalikubwile munyina umutima. 
## Mba nga Maria tengatemwa Shamitombo ku mulandu umbi, alingile ukumutemwa pakulangafye nsansa sha ico abombeshe pa kulandula ba Mangala. 
## Umushi onse ninshi basoweshafye abau Shamitombo bakamupo bukalamba.
## Kabili nabaishibe ukuti ni mfumuku mwabo kuntu afuma niomba umucinshi bamupeelo ukalamba saana. 
## Na Maria wine kuti umo ashipikishe asuka alakumbwa ukuti ulya muntu kanshi e≈øyo umutima wakwe waba filya fine. 
## Calemusekesha ukumono kuu nshita yonse iyi baikele nankwe tabaleumfwa kuu aitashe nangufye ukuilurnbula nao ni mfumu nakalya. 
## Neci kabili no kubauishiwa alibauishiwa ne shina lya Yoani.
## Apo balenwo tumusunga balen wafye cinshinshi. 
## Kutifye basupuni beka ebo uleumfwa bali na nkolonkolo ku mbale. 
## Asuka Shamilombo e watampe lyashi ebele:
## "Bulya bushiku nali ku Mfumu ku kumonana na ba Hugo. 
## Maria kanshi efyo bawiso bawamo mutima cine-cine. 
## Nomba nici ifya kutontonkanya fyafulilefye nganalandile fingi. 
## Twaliikala nabo inshila cinoono. 
## Elyo Maria umuuma watampo kunsabaisha kale, ilelo lyena kansose. 
## Nicifye ndi mwinafyalo nalimo teti unsumine pa lupwa lwenu, kabili muli ba ku bufumu ine nalimo ndi mupabi. 
## Ukufumafye palya pene nakumwenene, ninshi ndi mweni, amaano yandi yonse yalolele pali iwe. 
## Ilyo naumfwile ukuti uli wa ku lupwa lwa bufumu umutima waculile cibi. 
## Pantu nalisulile nati capwa nalimo teti ine ningamuupa. 
## Elyo pakati apa lintu wali ku sukulu ku kupwilila ifya bukafundisha nalefwaya nokuti nalimo nshipikishe nkwipukishe ukuu tukopane nobe.
## Lilya waishile mukulosha Anastasia lyena mwlandi caisha no mwana. 
## Elyo teti nkumemo mwandi, pantu nefi fine nalimo ndeipushafye nicifye baula apali umunwe epali ne bala."
## Maria pa kumfwa amashiwi ya musango uyu camupeseshe na maano. 
## Ifyakuti asuke e fyamubulile. 
## Kale na kale aletontonkanya ifyakucita cilumendo ulya uwamukumpilefye ku mutima linu acilifye umweni mu mpapa shakwe. 
## Nomba impapa shalimufuma pa mubili. 
## Alisambilila alibatishiwa nokubatishiwa. 
## Umutwe wakwe wakupapafye ku kubomba ulubilo. 
## Icipotugishi ne ci Maindo nomba ali kwat e mwine. 
## Uku lubali balemupeela no bukalamba pa nito. 
## Nomba alau aibukisha lingi untu waluba, camupesha amaano ali nga tukopana shani.
## Awe cikapose nshita. 
## Uku lubali atontonkanya ati nalimo bawishi teti basumine ukumufya ku mupabi, kabili umwinafyalo. 

