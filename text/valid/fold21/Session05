## Awe e pakwimya maboko mu muulu abati lucimbe. 
## Abantu kwena baishiba ico bamona bapose mfuti panshi abau bacımba. 
## Lelo Lacalengele kuti babaleke abati mpaka tubekate abatuntulu iyo.
## Nakale bapangilefye fyo fine abati tubekate abatuntulu abakutwala ku mipashi yabo pantu inshikunkulu yali mupepi.
## Bashibekatafye babasenda na ku mushi umo babela, babula ne mfuti shabo babika na pa mulungo. 
## Shintu baluba no kushilisha! 
## Bena mu maano yabo bwangu-bwangu fye baleelenganya no kuti ishimfuti, nga baipaya abene, shikalabafwako ukulwisha abalwani babo.
## Ukukonka ku misango yabo ba Makusuli tabepaila balwani babo apo pene iyoo kano nga tabacimbile. 
## Ilingi line balabekata babatwala na ku mipashi yabo ubushiku bwa mutulo nga bwafika. 
## Inshikunkulu bacila pa caka umuku umofye, kanofye nga cakuli cimo caponapo icikulu saana nge mfwa ya mfumu, 
## lyena pa kuya ku kushika kano babale bayetula ku mipashi yabo. 
## Kanshi pali abo bantu baikete balefwaya ukuti bepayepo umo.
## Abashala bali nokubasunga mpaka umwaka ubiye ukese. 
## Pali umo ena bali nga bamulashile umufwi icungulo cine cilya.
## Alesunta nokusunta. 
## Icabasakamike naco cimbi ku fyakucita Musungu untu baikete. 
## Bushe nao uyu mutundu nshi? Bushe ninshi mwabi? Awe!
## Bamo-bamo fye cbalesokako abanabo abati kwena nelyo line tulefwayo kwipaya aba bantu, lacilingile ukuti twipaye uyu muntu wakashike nkanda. 
## Ala aba aba bantu nabo baabo mushobo nga Balabu.
## Bekala ku Blueville ku manika fye kutali uku. 
## Kabili bakalipe cibi, ni bampoka caalo. 
## Baba ne mfuti shabo ishaluma nganshi. 
## Uyu muntu nga twali tumwipaye, ala tatwakalukunte.
## Palipo bashimapepo bamo babili, abo bene e bali na bacilolo bakalamba.
## Amashina yabo ni ba Mukenda na Kaitali. 
## Baliindile inshiku shinoono fye mu Yanda ya cifungo. 
## Ubushiku bushilile kantu kwaisa na Mukenda na Kaitali ku kwisa bulako umo ulya alesunta pa kwenda. 
## Mu maano yabo bebele ifi fine ali ne cilonda ca mufwi, no mulopa ulenunka, e pakuti imipashi yesu iyesekela. 
## Abantu abafina na pa menso ni bankoma-bantu cinecine.
## Baishilefye pa macaca na mukolwe Lalalila. 
## Bakonkonsha ku ciibi basanga bonse bali mu tulo. 
## Umusungu fye eka e walelola aiminefye lucelocelo. 
## Abeswiila na ku ciibi, elyo þalabusha na babiye bonse ukuti bese bapupweko umwela panse. 
## Uyo mwela ee, uo bashipupilwa mu qanda kanofye mu mpepo lucelocelo! 
## Ala cabukaili eco baline kutifye apakukanina e pabulile. 
## Beena labaishibe ukuti nalimo babatekele kubepaya iyoo. 
## Ico cine balelya icakulya icisuma ceka icili nge nama ne nkoko, bena baleti nalimo aba bantu baluse cibi kanshi nakalya.
## Basuka babuceseshafye panse, elyo bashimapepo na bambi baisa balongana akabungwe. 
## Balalandilafye mu cilimi ca bushimapepo ico na bene balulimi bashumfwa kanofye nga ni bashimapepo nabo. 
## Icisheleko  kubalondolwela ku minwe abati tulesenda uyu afunike kufi ku mufwi tuye tumufwaile umuti. 
## Abashala bababwekesha na mu kayanda ka cifungo. 
## Imitima yatampa yalaimininina. Nomba icakucita teco batak wete. 
## Kupela banakililafye. 
## Umusungu wena ifyakutontonkanya fyafulilako. 
## Papitile inshiku shine talya nakulya alangulukafye. 
## Alindilefye ubushiku bwine bwakonkelepo, kutifye cilya cine kwaca na mukolwe alila nao e milekele no mweo afwa.
## Kanshi lilya line bamusendele bailemutwala ku lucengo lwa mipashi yabo. 
## Umo mwine mwaba fitandabube ifishaikulila. 
## Kuti nga nacikolama cili kwati kapushi kalya akanoono. 
## Mukati namo nga waciloleshamo waumfwa no mushishi ku mutwe waenda. 
## Batile bashimuposamo neco ali ne cilonda anunkile limo umulopa cine alawakwangalapofye te wakusakunya na kusakunya.

