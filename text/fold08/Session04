## Aima akunta ku minwe, ifyo alelanda ifingi nshaleumfwa nalesuminisha fye; icalimo cakutila, nga cakuti namwipusha ukumupa bushe kuti ansumina? 
## Nalati nati imwipushe akesemona uko njikala umwenso waisa nati bushe uwawamefi kuti ansumina?
## Awe! 
## Napelela na apopene awe twalayana aya! 
## Ukufuma apo tatwamonene na Bamu iyo; Jimu na Bamu ne bumba limbi baile ku cipatala ca bacifuba eko bailepwile milungu yonse ibili, no kwima baimina no ko kwine ukubwelelamo ku Mexico.
## llyo Jimu abwelele namwipusha ukwali abakashana banurshi aile nabo ati: "Nabaya ne ndeke lelo line ulucelo pamo tabatuulile iyo mpaka fye ku Mexico."
## “Nge lyo bali baleima tawali taupokele adeleshi wabo?" 
## Jimu aikata mu mutwe, atila: "lyee! 
## Icine ee Bamu alefwaisha ukukumona elyo alilaisha no mutende kuli iwe lelo kwena atile 'icifulo ukamupela mailo', nomba lelo ilyo bwali bucele bonse twali fye abapusauka.
## No kuya kwali fye ukwa mu lubilo."
## "Tawaipwishe ilyo akapwisha amasambililo nelyo akaya ku mushi?"
## "Nakalya!”.
## Uyo mwaka Univesite e nsukulu nkalamba ya mu muWashington, D.C., batile bonse abaninine muli bushimafunde, masambililo yambi pamo na bushing'anga batile bakayabapelela basatefiketi ku Washington pantu balefwaya Presidenti ukuti eo akesule ico cilonganino.
## Kanshi bonse fwe baninine ku kollegi lyesu twalyebelwe ukuipekanya.
## Dr. Dunpall atushitile amalaya ayasuma ayakuya koka pali ubo bushiku pamo ne myala ne fisote kumo.
## Cali ni pali cisano ne nshita ya 10 koloko Presedenti afika ne cintubwingi bonse baima... Ilyoaikele na bonse twaikala elyo umukalamba wa Univesite aima atotela bakafundisha bonse pamo na bana basukulu abo abacitile bwino mu masambililo yabo.
## Kuti cilya fye apwisha ukusosa ainama ukwita Presidenti.
## Presidenti aima abantu bonse batota, ebele: 
## "Ilyo ncili nshilatambika nangu umo satefiketi mfwile ukulanda kuli imwe ukutila 'imiti ikula e mpanga'. ifwe fwebalemoneka abakote lelo, na ifwe kale twali abaice; kale ifyebo ifyatushilile bashifwe efyo twasungile, na pali ifyo fyebo epo twafumya amaka ya kubombesha no kuba fino tuli lelo.
## Ifi tulemupela, ifyo muletila amasatefiketi, fyebo tulemushila mu kuti mwishibe amalango yesu. Abana benu nabo ni fyo fine pantu amano pe fye yafwile ukuba icishilano; elyo nabashilwa bafwile ukulundapo, ici eco batila ubuya-ntanshi.
## Pali ino nshita icalo nacafya cilefwaya abantu abalingene naco mukwenda te mumatontonkanyo yekayeka ayo mwdKwata mu mutima ivo, lelo veshibikwa bwino pa fintu ifyo acita.
## E ico cino caka tulefwaya abantu ababomfya amatontonkanyo yabo.
## luierwaya bakateka ukuftima muli imwe, tulefwaya bashing’anga ukufuma muli imwe, tulefwaya bashicilime na bonse bashing'anga abakwete amano yakukunkumb abantu no kubapela ubuntungwa mu kulya, mukuiteka pamo na mumikalile yonse fye.
## Pantu abatekwa nangu batekwe bwino shani; tabalya takapita iyoo.”
## Awe aleka ukusosa abantu bonse batota. 
## Aita ishina "Jumoo APO DOMEDOME".
## Ukufuma pa bushiku bwalelo nomba wakulaitwa DOCTOR JUMOO APO DOMEDOME.
## James Dunpall ukufuma pali lelo wakulaitwa Doctor James Dunpall.
## Awe aya alepela basuka abantu bonse bapwa. 
## Icilonganino caiselwe na 3 koloko.
## Ubo bushiku twasekelele nganshi pakuya ku mushi; ifwe babili Jimu naine twaikele kunuma ya motoka elyo Dr. Dunpall no mukashi kuntanshi. 
## Kuti tuleti nga twakumbatana elyo twaseka.
## Elyo, limo kuti bonse balaba babikamo ne lyashi limbi elyo waisatulika fye nge cipute waita umubiyo, "Hallo Doctor James limbi Dunpall” elyo bonse mwaseka.
## Ilyo twafikile ku ng'anda te kulya iyo, twalile nge mbwa.
## Ubushiku pakati nabuka nalanguluka amasambililo ayo nalefwaya napwisha nomba icashala CEBO ca kwa tata.
## Ulucelo pa cibelushi ba muka Dr. Dunpall na Jimu baile ku mushika na ku mashitolo ku kushita ifilyo na tumbi utwalefwaikwa pa ng’anda. Dr. Dunpall alikwete iicipatala cakwe ubushiku no bushiku aleyako pa 7 koloko ulucelo mpaka no kufika pa9 koloko ubushiku.
## Ilyo napwile bushing'anga eko naleya mukulesha icitendwe: Lelo pali ici Cibelushi anjitile fye ukuti pa 10 koloko tukumane ku Ofeshi kumwakwe.
## Kuticilye nshita yafika naima.
## Ubu bushiku Dr. Dunpall ali fye uwankumbabulili.
## Mu mutima ilyo naingila natile nalimo nindufyanyapo kamo njikelefye uwasokopala. 
## Twalalanda na kalaliki wakwe nati cinshi lelo mulufyenye pantu Doctor alifye uwakutumana? 
## Kalaliki ati "Awe kwena na ine nshishibe kwena talekalipila nangu umo iyo akutumene fye." "Hallo Juu!" naima, "Mwapoleni mukwai,""Mwapoleni mune!"
## "Uleibukisha ilyo naishile ku Jambojambo papita imyaka ikumi, lelo pe fye ndebukisha ulefikinine filamba ilyo walenshimikila imfwa ya ba wiso.
## E ici umwene na ine nkutumanine lelo.
## Pantu ndefwaya ukuti nkushimikileko ifyo ba tata bafwile."
## Aima ayasonta pali mapu wa ku Saufi Amerika, apo ninshi tuli fye babili kalaliki namufumyamo.
## "Apa epo twaleikala na ba tata na ba mayo.
## Umukalamba wandi umwaume pamo na nkashi yesu uwamukonkele panuma ilyo ba tata babepeye tabaliko; ba tata babatumine kuno tuli Nolofi Amerika ku kulye ciminshiminshi ku cibusa cabo.
## Ba tata bafyelwe ku bena-Afrika aboo baleikata abasha ukuti bese balelimina abasungu ubutonge bwakushitisha ku basungu banabo ku Bulaya ukucila Engalandi pali sho nshiku.
## Kanshi ilyo ubusha bwapwile - uwatekele bashikulu ubusha abalekele; abaputwilile impanga iyvikalamba sana: mu bufumo na mu butali yali umulundu umo monsemonse (1 mile by 1 mile). 

