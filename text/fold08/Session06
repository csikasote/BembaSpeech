## CisumaJumoomailo ukatalike ukupekanya utupe tobe utwakusenda pa bulendo; tukema uyu mulungu uleisa pali cimo.
## Tukaya ku Engalandi, Germani, Hollandi, Japanitukabwelela ku Mexico.
## Ubu bulendo ndefwaya ukuti nkupekanye ukuti ukamone abantu bapusanapusana na matontonkanyo ayapusana, lelo icintu cimo fve bakalalanda - Buntungwa! 
## Bonse abo tukapitamo ba sumina ukuti Lesa atupangile abalingana e ico umutundu no mutundu walinga ukuiteka.
## Ndecetekela ukamone fingi kabili ukomfwe fingi pali ulu lwendo tukema pali cimo.
## Pantu batila “Shi Mutale konko mutengo, ukutuke nsala kucenjela”.
## Pali Cimo twaima ukulungama ku Londoni.
## Mu nshila Dr. Dunpall alanjeba ati: "Abakale batile 'ico twapokele mpanga, kuma mu kanwa'.
## Cinecine pakuti fye amupoke mpanga cintu cakosa nganshi pantu mwaba amacushi ayalubana nganshi kabili mukati ka ulu lubuli mwafita fititi kwati ni mu mushitu umwakuti cilya umwela wasunkanya imitielyo wamona akasuba kabekula kabili kaya.
## "Lelo umuntu nangu abe mu mushitu pe fye aleshiba ukuti nga napwisha ukutema imango ne nsonta ndeya kasanga akasuba panse.
## Pa mulandu Wa kuti alefwaya ukuyapalika ing'anda yakwe kanshi alasuula ku busanso bwa mu mushitu, impepo, amatipa, imyunga, insoka pamo ne fiswango fimbi.
## Jumoo, pamo fye no kulwile calo nga watalika tecakwesha kulolesha kunuma, pe fye amano pantanshi.
## Pa kulwile calo mwabamo utufisha mutima ukucila utwaba mu mushitu.
## Lelo pantu fye inkama ya buntu nse kucimfya ifyakosa lyena nga ukwata umweo no kwikala muli cino calo.
## Pano takwaba uwingesa muli cino calo no kwisa ikalafye elyo fyonse fileiletafye nakalya. 
## Mukati ka cilonganino ukasanga abantu abapusanapusana; abatali, abepi abaina na baonda, ne mi tima yabo pamo na matontonkanyo yaba ayapusanapusana eco ufwile ukwishiba ukutila na macushi bakaleta pali iwe efyo yaka lapusana.
## Lelo pe fye ukaleibukisha pantu batila umuntu onse fye ni ntungubushi lelo intungulushi nkalamba ni yo yaishiba ukusunga ifipumbu na mashilu pamo, abalemana na batuntulu pamo, abafuka ne nkakashi pamo - uwaishiba ukusunga abantu bamisango yonse fye pamo.
## "Abantu bonse fye apo bapela balikwata umulimo ifilema, amashilu, impofu na batuntulu! 
## Kano fye ku cipuba ecishingeshiba ifyakubabomfya.
## Ifi fine iminwe yapusana mubutali no bwipi, lelo pakulya ubwali iitali yakofuka mukuti ilingane ne ipi.
## Ne ntungulushi ya mano ifwile ukubomfya abantu baiko ifyo fine.
## Pe fye intungulushi tayalinga kufisa ubwafya abantu bakwe bakakumanya muli bulya BULWI IYO.” 
## Cilya akasuba kapepa awe twafika na mu Landoni Twasan b ga a anensu abakutupokelela nabesa ku cibansa.
## Tulefika fye awe batusenda twaya na ku mayanda yabo. Dr. Dunpall ebele "tulefwaya ukufikilila ku otela pantu tatulefwaya ukumucusha ukutwanshila".
## Ebushiku naishibe ne shina lya ku bwaice ilya kwa Dr. Dunpall; umunankwe ati "iwe Talye cine ucili muli yalya mano twaikalilemo ku Germani, tawishibe nomba ba C.I.D. pamo na ha S.B. bakapokola bakwata ba kii abo batila {Master key) emukutila kii uwingesula ifibi na baloko bonse mu mayanda.
## Pali ino nshita ba S.B. ifyo balecita baleti nga bamona umuntu balefwaya, Zo abene batila mulwani ku buteko. 
## Kuti cilya fye anine ndeke nangu ishitima na kapokola SB. (Security Branch) nao anina elyo mu otela wafikilila emo nao afikilila, cilya waya ulatandala ayaisula muputule obe abuula amapepala yonse mu mbokoshi na mu matumba yonse abelenga, nga muli ifyo alefwaya afikopolola nangu afifotola: kabili abwela abika na bwinobwino umo fyali fibelele; ulebwela uli fye mu bwapwa! 
## Eico mune Ngo Cili naulala Talye buuka!"
## Ico cungulo ilyo twapwile fye ukulya kwaishile abasungu babili no wafitapo umo umwina Westi lndes.
## Dr. Dunpall abapose1e umulandu uo twaendele uwakufwaye ndalama shakuti nkayeIwishisha pa kupoka ubuntungwa bwa calo candi.
## Elyo kabili na mafunde umwakulosha ubo bulwi! 
## Fyonse twalanda elyo bonse basuminishanya ukutila lyonse fye ilyo akalafwaya ifyuma nangu ukwafwiwa mu milandu yonse tukaba fye abaipekany.
## Ulucelo buleca, pantu akabepesho twakwete kumona ifipatala ifyo bafisunga ne miti babomfya. Awe twatandala mu fipataba fyonse. Kwena namo mwine nalisambiliemo ifingi.
##Icungulo twaya ku (Coloured Club - London) C.C. - Londoni uko eko abantu bafita aba lndi aba Nigro na ba Arabu abena Japani, Westi Indes, Mexico bonse abakashikila no kufita balekumana ukufundana amalango ya kuyapokelamo amabuteko mu fyalo bafuma, ku basungu abo ababateka ubusha.
## Ubo bushiku Mwina Afrika alesosa kabili tali mwana wa nsukubu aishile fye ku Londoni mukwisalanda na Kolonial Sekeletale pa mulandu wa kupoka ubuntungwa. 
## Elyo kanshi bamwipwishe ukwisalanda ku balumendo na bakashana ba CC.
## Londoni. Umukalamba wa cilye aima ati: "Mwe babile lelo te bushiku bwandi ubwakulanda, lelo natukwata munyinefwe uufumine ku Afrika euletulandilako pa bushiku bwa lelo... e ico ndecetekela mulesekela pakubamona na pakumfwa amashiwi yabo namwita mukwai.”
## Aima umulumendo wapololoka naposa ne nsalu iyabalala pa kubeya no mutwe uukulu ne mpumi iyaisula fye amano na meno ayabutisha.
## "Bankashibo, na mwe bamunyinane natemwa nganshi pa kuti munjite mukuti mulandileko ifya ku Afrika.
## Pa kwamba ndemuposha. Awe bonse twati na kwa kwa kwa.
## "Mwe babwananyina ndefwaya ukulanda fye pa milandu itatu epela, lelo ndecetekela iyo ine e milandu ingapela ulubuto lwinelwine pa filepona mu Afrika na muli bonse abatekwa na beni."
## Bonse ndecetekela mwalibelenga imilandu yakale iya Afrika.
## Muleyibukisha abasha baiketwe ukufuma mu Afrika mu 1440 ukufika na mu 1800 abafikile ku Amerika abatuntulu bali 11,000,000 elyo abafwilile mu nshila; kano wapita muciswebebe ca Sahara umo wingasanga utupanga na mafupa ya bantu baipaiwe mu nshila pakuya ku Amerika.
## Nga waima walolesha aya mafupa kuti wamona ayene yalelanda yalekweba ubunkalwe ubo abasungu bacitile pali Afrika mu nshita shakal.
## Elyo uko balebatwala balebashitisha nge mbushi pa mushika no kutekwa ubusha mpaka ne mfwa shabo! Pali isho nshita abasungu baleshita abasha mu Afrika ninshi balitalikaukufunda ubwina lesa kale lelo nga walolesha paliubu bunkailwe – takuli nangu umo uwingasuka kano imwe lelo mwebekele pano, cili kuli imwe mwe baice ukuti mwishibe ifya kucita.
## Pantu balya bantu baile ku Amerika nopmba baleti ba Nigro Tabakabale abasansula amenso no kwenda ne cilumba iyo kano imwe mwe beena Afrika nukwata imilimo iikalamba iyakusamba abantu benu ubusha  mu Amerika pamo no kulubula Afrika uucili mu makoli!
## Abasungu ilyo baile mu fyalo fyonse baile mukweba abantu ukuti twaisa mu kumucingilila. Lela bonse nga twalolesha tulesanga ubu BUCINGILILO cafye kabili cilubo - kabili likoli. 
## Twasanga mu mpanga umwaba umushili uusuma balapoka impanga elyo bamo balelila. 

