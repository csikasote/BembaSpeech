## Ico twaishila muno mpanga ni mukuti tulwishe aba basungu, te kubalwisha fye kano fye no
## kubacimfya no kupoka ubu buteko no Kupyanikapo bumbi: Uyo umuntu ONSE akakwatamo
## amaka ya kusosa no kusala abakumusosela, ubo umuntu onse akakwata amab Ubo yakukaana
## onse uushilemusosela bwino. Tulefwaya ubuteko ubukapela incito kuli onse fye uukakwata amaka yakubomba tulefwaya ubuteko ubukapela ifilyo ku bansala.
## Ubuteko ubo ubukafwika abasapula no kundapa abalwala.
## Ubuteko ubo ONSE umwina Jambojambo akomfwa ukuti nao nakwata insambu iikulu iyakuteka. Umo ONSE akakwata amaka yakusosa ukutila ici taciweme: ici naco naciwama.
## E buteko tulefwaya! Mukwipifya tulefwava ubuteko ubwapala na nkoko uufukatila utwana tonse ukwabula ukusala.
## Pa kucite fi cintu cakosa; tuli no kukosa, kabili no kwishiba ukutila ifwe twaiposa mu mfwa nga batucimfya bonse tuli no akubomba, kwipayiwa.
## Umulandu batila 'ukwimina ubuteko' icifungo kunyongwa! Treason.
## ' Nomba ine nshabala ncetekela mukucimfiwa iyo! Nga twatalika, umuntu onse afwile ukubomba akasuba no bushiku incite bamupela afwile ukuibomba bwinobwino, no mutima fye onse pamo ne cishinka.
## Mufwile ukufunda bantu benu ukutila ICEBO cesu cakutila BUNTUNGWA E BUNTU'.
## Bonse tuli no kubomba no mutima umo, ne cine cimo.. No kushipa kumo kanshi pa kubombefi tukapoka no buntungwa bumo.
## Tamufwile kuba no mwenso iyo pantu imwe tamwakafwe. Bonse abacite fikulu tabafwa.
## Pe fye abana benu abakesa ku mikulo ya kuntanshi filya fine ulubalala baluposa mu cilindi kwati bashikapo lwafwa, lelo panuma ya nshiku shitatu lwamena, panuma besa mukufukako kabili ne mbalala.
## Na ifwe twaishika tukamena abakesafuka ifwe bakesafukako UBUNTUNGWA.
## E kutila pe fye bwalala bwabyalwa kabili bakalalyako fye pe fye! Nabakalya kuli ico cisabo tabakatale abacipela kuli umbi umweni kabili tabakatale abacipela kuli umbi iyo.
## "Imilimo nomba, we mubile Dodome ndefwaya abantu umwanda umoelyoababafwile babe abantu bacishinka.
## Bali no kupokaimfut ne fisongo no kutalika ukusokola bashimafamu mu mabala yonse, "ga Dabutuka bwangubwangu ifilyo fifwile ukusendwa no kuleta kuno abantu bafwile ukwenda pamo basano nangu ikumi. Iyashala milimo vobe ufwile ukumona ifyo balebomba.
## Pali mailo nkalanda ku bashilika bonse icungulo ufwile ukuteyanya abakulonda mumbali inshita ni 6 koloko ukufika pa 7 koloko."
## Buleca bashimafamu basanswa! Kuti nga afulumuka alaba na motoka wena ati ku makasa kuti abutukisha ukucila motoka.
## Pa kuti cibe icungulo ifilyo fyatapilwe mu mabala ya basungu fyabula na pakulala na uko abashilika besu bashafikile, bonse baibutukila fye baya mu maboma yakalamba!
##Icingulo pa 6 koloko bonse abashilika balongana.
## Nyoko nabika na mapenga yakukushe shiwi, nomba pantu ni mu bulwi balalike fyonse panshi.. "Mwe bana ba mushili wa Jambojambo namutotela nganshi pakuti mwise kuno mukube fita fya calo cesu.
## Ndecetekela bonse tulefwayo buntungwa pantu umweo wekaweka ukwabulo buntungwa cafye; no busha e ico beta ubusha! Nshishibe uwapali imwe uwingafwaya ukuba umusha nangu ukumona icalo cesu catekwa ubusha? Bushe muli baume?" "Ee!" "Bushe namuyipekanya ukufwila icalo cenu?" "Eee!" "Nangu nga cakosa no mulopa walapita ngo mumana tamwakatine?" "lyoo!" "Bantu bandi natemwa pantu namwiluka ukutila umwaume ico afyalilwe kucite fikulu, kabili apafwila umwaume pashala amafutefute! Umwaume afwa umukumo! Kabili uwafwa tamona mulopa wakwe.
## Mufwile bonse ukwishiba ukutila imfwa tukafwa yalulumbi na bakesa tupyana bakesa 1Shimika; pantu uwafwila pa cisuma talabwa iyo pe fye afwile ukwibukishiwa.
## Pa kuti umuntu asange icilyo afwile ukupuke iDe, imolimo no kuikoma kwisembe nangu ku lukasu. Apali ubuci pali nbola.
## Kanshi eico apali ubuntungwa pali mfwa! Imfwa yekayeka te kuti ituteke ubusha iyo! Pafwa bantu pashala bantu.
## Abo bene bakashala, e bakashala bateka no kwikala mu cibote! NINSHI TWABOMBA.
## "Mwe bana ba mushili! Nshilefwaya kuti mukokoshe pano muli ne milimo ikalamba ndefwaya fye twimbe ulu Iwimbo; ulwa fita fine ne fine
## 1. Takuya mitii te kuti ntiine. Mingomba fyunite nkalamo yo, amala ya mwaume wine yakashala na pa cishiki! Shalenipo mwe batemwikwa Lesa e maka ya mweo wandi ine bushe ni wani we walantiinya nelyo ukunenga umwenso!
## 2. Mondo walila bana ba calo fwalileni bonse tupoke calo pa kuya ku mushi kano ne ngala elyo bakatusuba ne nkula! 
## 3 Imfumu yandi iyanteka ikantashishe ilyo nkacimfya no kwimbe nyimbo ishabuseko wacita we mwina niwandi. "Mailo pali ubuta ubwapambana ndesubila bonse tukalwa na maka. Umwaume afwile ukucite fikulu! Cisuma natupepe bonse pamo Nalisubila ukuti Jambojambo calo candi! Nalisubila umuntu onse afwile ukuiteka mu calo cakwe! Nalisubila nine mfwile ukuleta icibote kubapina na batitikishiwa! E ico abalwila ubuntungwa tabatale abafilwa!"
UBUNTUNGWA EBUNTU...JAAA!(AMEN)
## Bonse twasalangana, uyu ku milimo yakwe.
## Cilya fye ndefika nasange EKWE bali na LINDA. "Mwapola we mubile. Kuli ci?" "shabako" A landa. 
## Ba mama Otane e bantumine abati kabiye no kuyabeba uku ifita fya kamfulumende fikalungama kuno no kwisa mulwisha elyo abati mufwile ukuipekanya bakema ne nshita ya 8 koloko pantu balefwaya abekala calo bakabamone cikabe kwati kutiinya abantu.
## Elyo ba Dr. James nabo batile nabapokelela imbokoshi sha muti amakumi yabili imo ilefina amapaunshi 50 balefwaya ukwishiba apo ambulanshi mukalamba engesatula."
## "Yafumine kwi?" "Yafumine ku Mexico kuli Sipananzo." Cine!
## Bwangubwangu naita Dodome na Nyoko nabeba na mashiwi.
## Dodome ebele "cisuma twaya mukwai Jaaa!" Ubushiku nalanguluka na umfwa no mulopa wanunka na mu mona.
## Ndeti nalolesha abalumendo tulebomba nabo kwena bonse abacine kabili abashipa abakuti fye ishiwi limo fyonse fyabombwa kabili bwinobwino. Kwena kuti waumfwa ne cilumba.
## Kanshi ndelanguluka ifyo umwana wa Mudachi alepekanya naumfwa ku cibi bakonkonsha - namona ni EKWE! "Kulici?" "Mukwai ifili mu Topolino bonse tuletutuma fye, nshishibe nga mukesapusuka!" Mama Otane atile alebombesha na maka, lelo, akwete imbuli, fye ishuko talakwata lyakukwata maka ifyo balepekanya ne fyo bakalatalika imbuli, talakwata maka yakupilibula ifita kulubali lwesu nakalya - mulolekeshe pali Dodome afwile ukwikatisha mailo! Bonse amatwi ne mitima ilelala fye kuno!" Cisuma EKWE.
## Bwangubwangu naita Dodome na Nyoko nabeba amashiwi yonse bonse baseka fye.
## "Cisuma mukwai.
## " Tabuca tabuca, nabo ubwaciwa bwaca.
## Ne ng'oma shalila ku Topolino kwati no mulu walalepuka no mushili walatenta ne cani umo baleya calaputuka!
## Batala balashingauka fye umushi onse ukutalikila pa 6 koloko ulucebo mpaka na 8 koloko elyo balungama ne ntunga twaikalile.
## Nangu bashingawike umusumba basangile Nyoko ubushiku napampamina dmapepala ku fibumba na ku miti na panshi kumo, filembelwe fye icebo cimo.
## MWE BADACHI LELO INSHIKU SHENU SHAPWA !!!" 7 kololco EKWE dna nyunshipepala umo aya mashiwi yamoneke elyo kanshi icikalamba aletele ni kalata nalembele kuli Kafinala Tobie ne fikn kope fyalimonekepo, icikope candi ne ca kwa Kafinala; uyu kalata natile:

