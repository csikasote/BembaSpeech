## Kabili bali ne cilumba.‚Äù
## Cilya fye napwisha ukufwala Marshall Dodome afika ne fita fyakwe bwinobwino.
## Aba Mashinikani bonse ku miti elyo ifita ifingi mu filindi ne mfuti shabo ishabikwamo ifisongo bonse basakatile fye kwati ni banamuncenene.
## Ifita fyakwa Kafinala Tobie lyena fyaletila tatwaishibe ukuti bakatulila ku kabanga.
## Kanshi baishile balebendela mukuti bese batalike ukuposa imfuti ilyo bali fye mupepi ne nkambi yesu.
## Kuti ilyo bacili mukubendela Marshall Dodome apunda ukuli abo apekenye ukushicenaukulasa fye mu insofu kutishekasheka; shifulwe shitalike nasho tekushipaya ukubutuka.kano Shonse fye shalikwete ifishango fya cela pa mpumi.
## Ni mukanwa nkokwele, "MOCEEE!", shonse umwanda umo shacenwa ku molu na ku matwi Neco tashali tashilaumfwa ishiwi twashipulikishe fye shatalika ukubutauka shalati shaloloku shabwela shacilinganya ne miti miti yalaputaika! Umushitu onse fye waba fye icimfundawila.
## Bati beshe ukushisosha mukuti bati shisumine nakalya ifisongo fyafulisha pakubwelelamo lubilo no kushibata nashishibata na bali pa mulu bakabalwe balapona, ne nomba mfalashi shaya shilenyantaula abashikonkele panuma bafwile nga makanta! fyalolalola fye ne fyanyantwa, abashilika bena
## Gilva ifita fyabo fyafulungana, elyo abamashinikani batuntumana alati Marshall () nga apunda no mushitu wati na weleleee! Imfuti shalila panuma ya nsofu na balumendo bali mufilindi bafuma bacita na 'fikishi peneshi' ukuti, bapwishishe abacenenwe na bashikwete lubilo.
## Nabalesha, Oko, mufwile ukwikata fye.
## Umwaile nsofu no kulepuka mwalepuka imiti ne cani fyaputaukamo no kuputaukamo; icushi ca mfuti no lukungu abali ukutali baletila umushitu wa Kostalika wapya lelo nabalimo lelo capwa. Bonse abantu baletila amajaa babekata lelo kabili empela ya bulwi.
## Mu Topolino nabekalisha insofu shapuswikepo shafika mu mushi nashicenwa no kupena kubukali, nomba shalati nga shamona abantu shalafwaya ukubamyanga; abantu balaibutukila fye.
## Bambi eko baishibile abena Jaa bacimfya.
## Papite akashita bamona ifita ifyaile muli paleti fyalabwela umoumo, bambi babili, bambi batatu!
## Cilefika pa 1 koloko twafika na pa nkambi, Nyoko napekanya kale no bwalwa bwafita fya nkondo.
## Kuti cilya fye batusha no kulya balya bonse baitwa no kwebwa ukutila bonse ubwalwa tulenwa tuleikala pa fyani no kuyolola pabuuta kabili twacimfya elyo kabili no muntu onse afwile ukusekelela pantu lelo twashininkisha ukutila muli baume kabili mukacimfya! Hepu! Hepu! Hepu! Jaa! Jaa Jaaaaaa! Elyo kabili lelo takuli kutila pantu ndi mukalamba wa pamulu eco ndeifinya iyo ni bumunyina.
## "Doc.!!!" (efyo balenjita) nao lelo aleisa mulishishako sakishifoni, aleisapoka ku balumendo ba Bandi." Bonse balaipusha, Bushe balishiba?" Pantu tapali nangu umo uwaishibe ukuti nalishibe bonse balaseka, "baleisa tusekesha fye".
## cungulo bonse balongana batalika no kunwa, no kupepa no kwimba.
## aleti nga baimba cilya bapwa bapunda ci Jaaa icikulu. Cilya caba 5 koloko batalika ulwimbo lwakwa Nyoko pantu e walutemenwe nganshi ponse apo ali nangu mu munsoli kano fye aleimba. Abalumendo bati aleni bane twimbe ulwimbo lwakwa munyinefwe: 
## Nyoko atalika: Balaimba
1. Bashikulu balifwa bonse Ukwabula'kumone ififintu Fileenda no kupupuka Nefwe tukendelamo nomba line. Nomba line nomba line Twalapoka no huntungwa.
2 Abasungu nabatusuula Abatitulifye batutu Nefwe bonse natukaana fye Tukapoka cino calo.
3. JAMBOJAMB0 we calo cesu Ne mipashi ya bashikulu Ikatwafwa mu bulwi bonse Tukasuke tukacimfye!
## Dodome na Zundulu baisa mbula mfwele fye akalishati akanono na kalongo akakaki.
## Cilya nafika bonse baima na ine napunda Jaa! Na bonse abati, "Jaaa! Jaaa! Jaaa! Cilya twaikala bandetela amandimu ayakunwa awe twalanwa.
## Kashita kashita naima nati lelo bushiku busuma kanshi bonse tulesamwa, bonse mwe banandi; njashimeniko sakishifoni, bampela nabuula, ukulu kumo nanyanta pa mupando namona kwati na ba tata epo bali no mubili wayenda na menshi ne mipashi ya bafwa naumfwa yanjikata natalika:
Jambojambo we calo Jambojambo
Mu Jambojambo umwaba inkonde ne sabi
Mu Jambojambo umwaba umupunga na shuga
Jambojambo wa batata na bashikulu
Batata batile Jambojambo mufwile ukupoka
Elyo mukemba Jambojambo Jambojambo.
## Ndepwisha fye abashilika baba kwati bapena; naine pakupwa ninshi nimpuka amabe nakalilaya nakatikina Bamposa mu mulu bonse balapunda, "Doc! Dockie! Doc! Dockie! Dockie!" Nati cisuma bane ndefwaya ukuti nande utumashiwi tunono kuli imwe, bonse: "Cisuma landa apopene!" Awe nabanjimya ifyo fine natalika ukulanda:
## "Bamunyinane ndefwaya ukuti mutashe pa buta bubili ubu mwalwisha pamo no kucimfya.
## Takwali nangu umo mu Jambojambo uwasubile ukuti naifwe kuti twacimfya kamfulumende pali buno bushiku, ndecetekela ukutila na Kafinala uwaletila utubwa twacifilika tulekuwa mu mushitu Kostalika nao lelo naishiba ukuti tatuli mbwa tuli bantu abalaswa bamuteke nomba line fye.
## Jaa Jaa Jaa (lcongo capitilila) nshikwete filambu fyakumupela kano fye imyunga, ifisonsonkoto, impandulo amabe pamo no mulopa! Jaa! Ne mpela yaifi fyonse kano ifwe bonse pa kuya ku mushi tukaye natusenda ubuntungwa pa mabeya yesu nga fino muncitile.
## Ndemulomba ukulwa na maka no mutima umo fye. Bane namucelela mwe bana ba mushili."
UBUNTUNGWA- E BUNTU-JAA!
Jaaa! Jaaa! Jaaa! Walasa Dockie!!"
## undulu naima, na menshi ku mato yakwe yele yala1epuka no kulepuka. Kuti cilya fye afika pakati apanda amano ya b.
## m 1. Basha amato batuma fye umo ukuyayeba Oko ukutila baletulila ku 1 . . . mu undu, mube nga mwe balac1mba uleke 1f1ta fyabo fipalame ku mumana tufiwile.
## Bwangubwangu Oko aya alefuntuka ne fita f a Kamfulumende fyatemwa fyaba kwati filecimfya Oko. Kuti cilya ;e bonse baingila mwifwe emo balawila ukutambikisha abali pakati ka bemba; Zundulu apunda "Mocee!" baumfwa kunuma kwati na BURURU BURURU BURURU!
## Bonse fye apo bapelele babekata kumo ne mfuti ne fisongo fyabo tabafulile iyo bali umwanda umo (100). Kumacaca twaumfwa bafika baisatula umulandu kuli Dodome umwine wa fita, ukutila abantu bonse fye bali balepokele ifilyo no musamwe kabili ukwabula no mwenso abati conse icilepona na cipone bonse tuli fye mu busanso bumo bwine kabili bonse ba Jaa bana besu nga ifwe bafyashi kuti twatemwa shani imyeo yesu. Banse tulefwila capamo fye.
## Abantu icalo fye conse kabili batemwa balalya nge fyo balelya kale bamo balakakula na matala Kamfulumende akakile. lmishi ukucila iyakonkele ululamba lwa bemba yena yonse fye yasangwike yabena Jaaa. 
## Kabili umu mwine mu lulamba emwafulile na bantu. Kamfulumende nangu apangile ifunde lyakutila onse uukasangwa ne filyo ukufuma kumbi akaba no mulandu, taikete abantu bonse abapokelele ifilyo ukufuma kuli ifwe. Lelo aikete fye bamwine mushi bonse fye; nabo bali cani ca ku mutenge!
## ukwai casabankene icishi conse, kabili calila na ndubwi na ku musumba bacumfwa ukuti bakamfulumende bali bacimfya ku mushitu wa Kostalika; icakuti abashilika babo balebwela umoumo na matwi ayasantaulwa! Kabili insofu isho bacetekele ukuti eshikesaya nyantaula ba Jaaa, mukwai ilyo shabweleleko shaishile na shipena icakuti abantu mu musumba wa Topolino balilamo no bupyelele! Abantu pa kumfwe fyo mu calo bonse batalika ukuwila kuli ifwe na balumendo abashele ukwingila ubushilika ilyo Nyoko aile alekuta twamona nomba baileta fye.
## Kamfulumende pakumona ukuti abantu bawila kuli ifwe, camufukuta! Ne cipyu camwikata.
## Nge fyo caba icipyu icinse, icifukushi no mwenso fyonse ifi tafilenga muntu ukuti atontonkanye bwino iyo, pantue filwanifya malango ne nselu.
## Nomba kamfulumende atumine bakalaliki mu mishi na basungu ukuya balependa abantu umushi no mushi, ukumona ni banga baingila ubushilika ku lubali lwesu. lyo bapwile ukupenda nomba batalike ukutuma ba Mobilo Yuniti mu mishi, mu fiputulwa uko kwafumine ifita fyesu ifingi.

