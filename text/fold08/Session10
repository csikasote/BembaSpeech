## akamupila akabutuluka akakuti ulemona no mubili mukati na maboko ayashikitwila fye pa mabeya no mukoshi uukulu nganshi uwakuti amabele yali lye mupepi no kumoneka cilya batila "lutena I" Nao pakwisa talefwaya kwisakonkonsha alefwaya ukwisampulikisha fye.
## Nafutatile ku mwinshi ndoseshe amenso kwiwindo.
## Kuti naumfwa fye icibi na ngweee! 
## Ine mu mutima nati iyo ni mboyi aisa alabula ifipe pantu lyonse nga caya cilepalama ne nshita ya kulya balesa mu kubula ifipe mwalililemo nangu amalaya ya kucapa.
## Awe ine te kuti mposeko na mano kanshi eshile alebendela asuka afika anjikata pa menso ... natalika ukupampanta amaboko awe nakalya.
## Mu mutima nati nalimo bamo abalumendo twali nabo ku nsukulu.
## Nasuka nafilwa. 
## Namweba nati cine nafilwa: Kuti cilya andekela ... njise ndoleshe ni Samu! 
## Bwangubwangu naima no mutima wati na nkuu!
## Caba kwati bushilu namukumbatila n kao an umbatila na mpaa... twatalala lye tondolo nga bamunshishinga baut, 1lyo tulelekana nasanga imilomo na1bom nao naibomba elitayo amwentula ati: "Bushe nawishiba ukuti wane.
## Na me nati· "Bause nawishiba ukuti na iwe wancita?"
## Anguma pa kubeya! 
## Namulolekesha nao andolekesha elyo namweba nati "uku kuwama wawama Bamu; ukayapya pantu amabele na pa mutima pamo no musana ... cine fye takwingaba umwaume nangu umo uwafyalwa umutuntulu uushingacita lubembu lwa lunkumbwa nga akulolesha!
## Banse abaume abo abacita ulubembu lwa lunkumbwa pali we Lesa akayabeleela; pantu tekufwaya kwabo ... Ubapatikisha fye abene!"
## Ilyo napwa ukulanda andolesha, ati alelanda nati wamona nindaba no kuti nkupele icipuna.
## Awe aikala pa mupando ine naikala pa busanshi ... twalanda ... twa-landa twasuka twanaka.
## Abuula amaboko yakwe abika pa mabeya yandi elyo andolekesha mu menso naine namutontafye amenso Ukwabula ukuti twishibe nge fintu twile tulepalamana napulikilwa amabele yakwe yaya yalenshimpa pa cifuba – yasuka yanshimpa, namwikata pa musana twafyompana tondoloo ... tondolool Ukwisalekana Bamu ebele: "Bwaila naya ku kulala tukamonana mailol"
NABWELELA KU MWESU
## Buleca nafililwe ulucelo, no kubuka nalwele.
## Nalwala impepo pamo icakutinondepuma mutwe nenocifine mutwe icakuti na panshi.
## Kuti cilya Bamu aisa, asanga ukuti nindwala sana!
## Pantu wene talenjita ishina limbi kano fye ilya mutoto.
## Ebele: "Apo, cinshi?" 
## "Nindwala sana umutwe, icifine ne mpepo." 
## "Finshi walile mailo?" "Ndecetekela ifilyo fyali fye bwino."
## "Bushe uletala waumfwa ukukaba elyo kabili impepo iyakuti walapamanya na meno?"
## "Ee batil'"'Naishiba iii shitima lyafumine ku Mexico lyalisendako bulwele bwa cikuko.
## Kamfwaye fye umuti.
## "Kashita kashita namona aisa nasenda nga nakaoma icakwipikapo, icakubikamo amenshi yakaba na tumbi utunkolonkolo.
## Aipika inshindano shapya, aipula abikamo muti elyo andasa amfimba na malangeti na yambi ayakwe, ambika ne cimupila ca menshi yakaba kunu_ma amfukilila amalangeti na ku molu na ku mutwe ansha fye pa menso. 
## Ilyo apwa ukucita fyonse ifyo, anguma na kalupi pe saya, "lala mwaice icungulo walapola."
## Na cine napona na mutulo ukufuma 9 koloko ukufika pa 1 koloko. Ukufuma apo nalele fye umulinda fipe, ndeti namona Bamu nga afutata nalalolesha - nao aleti nga amona natunkunya aya ku molu afukilila abwela apempenkesha aya na kunuma.
## Kaleti na kalunshi akati kanjikale akatamfya. Kuti fundumu! 
## Nabuka, naikala nayolola.
## Aima pa mupando aisa ikala pa busanshi elyo ambika umutwe pa matanta yakwe alanjipusha lubali alempukusa na masaya, "Apo, waumfwa shani?" 
## 'Cine napola kabili ndi fye, ndi kwati mukonso wakwa mukolwe nobe walisambilila Bunurshi ku Mexico kobe uku”.
## Cisuma twende usambe".
## Antwala ku ng'anda yakusamba nayasamba.
## Kuti pakubwela nasanga imipando ne tebulo Bamu nafipilibula nayanse tebulo nabikapo ne mbale isha fyakulya ifyo aipike ilyo nalele.
## Cilya nafika nabala natiina kwati naingila mumbi.
## Ubusanshi nayansa no kubika amabuku ne mbokoshi fyonse fye bwinobwino.
## Naiminina pakati ka ng'anda naseka ... Bamu we mubile, bushe iwe uleti natufika ku mushi iyo tucili muno bwato tuleya....aseka fye!
## Aisapoka itaulo ne sopo abika filya elyo ampalamika na ku filyo. Kuti ndyepo naumfwa amate yati fye caaaaa! ululimi lwena ni leta leta.
## Twapwa ukulya awe twaikala pa busanshi aikala ku mitwe elyo abika umutwe wandi pa matanta yakwe kabili twalalanda; uku aleyangala mu mishishi aleti aleta pa menso yonse nalafilwa no kulolesha elyo kabili alabwesesha kunuma panonopanono.
## Bamu! 
## "Mukwai!”...
## "Nishani shikulu?" 
## Cisuma ndekweba limbi." 
## "Nga nomba cinshi?"
## Cisuma ... shilandeni!"

