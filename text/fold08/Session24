## Awe balanansha ninshi twali mu ng'anda yakwa Jimu. Banse babili balampumya - "Mwapola we mushilika!"
## Buleca ulucelo cali ni pa Mulungu, lucelocelo Bamu nafika. 
## Awe naumfwako na bwino calekalipa fye nga nasunkana. 
## Bamu aisaikala ku mitwe, aima abikabika na maluba no kuwamya manse fye ne ng'anda yalang'una fye kukuyemfyal Aikala fye mupepi no mutwe, alati alanda alanda, aikata mu mushishi walilukana, abuula icisakulo asakula abikamo na mafuta acita na bwinobwino; ansakula nge fyo amwene nalesakula ilyo naleikala ku mushi. 
## Nomba alati alanda amfyompa, alanda amfyompa yasuka ne nshita yakuya ku kupepa yafika ati, "Naya epali nga nacelwa ba Katolika baisa kuno kukwipusha ico ncelelwe."
Jimu abwela uko aile alamona abalwele ku cipatala. 
## Nalamwipusha, "kanshi ifintu kuno mushi mulefimona shani?" Jimu ebele, "pakwamba naletontonkanya ukutila tukafiliwa nomba iyo.
## Pantu nomba nacipwa Kamfulumende nalufyanya abantu bonse na bamupata ukutalikilafye ku bashilika, aba Polishi, umwikala calo pamo tye na babomba mu Kamfulumende ukusanshako na kamulukombo. 
## Abantu bonse baleti fye kanshi ba Jaa bacine ba lilolekesha pakulalwisha ubu buteko, pantu cinecine bwalibipa I Mune, pali filya fikoti fyaba mwinemushi pamo ne mfwa ishi bacitile ku Kukuwe awe fyonse ifi nafifulunganya abekala calo imitima. 
## Pantu abakale baletila 'uwushilwila mutembo wa munobe no wakwe wine upokwa.' Abantu nabashininkisha ukuti nga cakuti baleipaya bashibo mu mishiI ukubatana ifilyo no kubome fikoti, nabo bene nga cakuti bali mu mishi nga bacitilwe umusango umo wine.
## "Lelo kwena akubula aba bashilika bafumya ku cishi cimbi ba 48 na SB kwena nga bacimba kale. 
## Pantu abashifika besu bonse fye nabaipekanya ukuwila kuli ifwe. 
## Mailo Maziyamoyo ·ali kuno ng'anda twalandile nankwe icibi.
## Atile fye icikalamba nici nga cakuti ba Jaa bacimfishe ba 48 na SB epela muno Topolino bakesaingila fye, eco kanshi mufwile ukwikatisha no kucimfya aba bantu.
## Icilonda candi capwilefye imilungu ibili, umulungu walenga butatu awe napolelela no kwina naina. 
## Ba mayo nangu ifibusa fyonse tafyaishibe ukuti nali mu Topolino no kundapwa. Jimu atile cikanasha abantu imitima ukumfwa ukuti intungulushi baliilasa. 
## Na Kamfulumende wine taishibe nakalya.
## Ubushiku natile mailo nkaya nayebele Jimu ukwita ba mayo ukuti tumonane. 
## Awe baisa. 
## Jimu tabebele ico abetile, kuti cilya baingila, bapapa fye; camoneke kwati ciloto. 
## Baisa nkumbatila balansalaula na mu mishishi. 
## Apo, uli umutende?" "Ee, mukwai." "Ucili nushipa?" 
## "Ee mukwai." 
## "Cisuma mune, umwaume tafwa ngo mupeto; kosa fye fisanga abaume. 
## Lesa ayafwile David ukucimfya aba Filishitani nobe ukalambulwa nga washipa!
BAIKATA JAMBOO NA BANKU
FOURTEEN
## Nafikile pakati ubush.iku mu kostalika.
## Kuti buleca ulucelo umushilika afika ukuleta amashiwi kuli zundulu umukalamba uwashele ne fita fyalelinda inkambi, ebele – "Mukwai, ba Jamboo na mfuti, ku fita fyesu elyo babakumenye nokubekata, balibapoka na fyonse ifyabuta."
## Bwangubwangu natuma amashiwi ku Topolino ukuti Solishita akabeminineko.
## Ulya muntu aya. lcungulo twapokelela na mashiwi yakutila nasumina kabili akalatweba fyonse ifikalacitika.
## Paprtile fye inshiku shibili twaumfwa ukuti Jamboo nabamupuma sanasana kabili
alefilwa no kulanda.
## lea balefwaya ukuti asokolole nangu abebe nikwi uko twabika imfuti ne fibombelo fyonse twakwata, nomba nao nakaana nakontokeshamo na kamuti.
## Kanshi batalike ukupuma abanankwe nabo nabakaana lelo bonse nabafimba balefilwa no kulya pamo no kulanda! 
## Ubushiku bwakonkelepo twaumfwile ukuti bonse baleti pa kulala babakaka inshimbi ku molu na ku maboko elyo baitilamo na menshi-makasa mu ng'anda balala no kubapoka amalangeti!
## Natuma amashiwi kuli Solishita ukuti atwale umulandu ku cilye bwangubwangu mukuti twishibe ifyo bakabacita.
## Ulucelo twaumfwa ukutila baleti bakaka imyando ku molu elyo babasulwila imitwe panshi! Basuka banaka fye.
## Umo uwapali bene alwala akabali bamutwele na ku cipatala; aile ikalako fye inshiku shisano awe abo bamupe e ukumulonda bamwatwa Natwikatisha, twamona afika!
## Kulici! 
## Umulumendo akunta fye umutwe! "Mukwai, tafilandwa iyo! 
##Ilyo batwikete a un a fyo endesha kuti waumfwa fye benesh. fi pa kukweba ukuti, ifi wa muti mu lutungu na ncii!
## Pakuti tufike ku Topolino umuntu umo nalimo ali ne fllonda ku matako ukulmgana na mutanda nangu ikumi.
## Umulopa wekaweka kuti e ulekonkoloka fye mu matanta.
## Ilyo twafikile mu cifungo, kuti waitumpafye mu makofi ne ndupi! 
## Kuti wikele pa bantu babili aleti uyu akuma cilya wat, utwale uku umutwe nao akuma nom a umutwe kwati mupila balepanta f ltyo bapwile ukutupuma elyo batufulile ifyakufwala, balatuma ifikoti! 
## Nomba, uku kuma icikoti ku ntungu ukuli ifilonda mutanda!
## Lekeni shikulu! 
## Panuma ya kupumwa batubikile umucele ku matako!
## Kuti nga watopotela, kwati filekusa na ku mutima! 

