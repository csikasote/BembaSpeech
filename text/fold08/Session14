## alalilaba na pa tebulo nangu fye bakii kuti basangwa kulila fye mwabeleshanya na kuki wakwe nangu Hausiboyi (house boy) wakwe."
## "Cisuma Ekwe" Uko twaimbile ifilindi ukwakushike mfuti ni ku mushitu wa KOSTALIKA".
## Cilya twapwisha ukulanda na Ekwe natuma ne nkombe kuli Jamboo, ubushiku.
## Ni mukanwa nkokwele; akulumuka fye nge cimina ca mu mona.
## "We mubile Jamboo, ubushiku lelo ufwile ukuti upekanye amato yobe na bantu bobe abacine, uleyasanga ifipe mu lulamba lwa cimana pa Done bwangubwangu ufwile ukubula no kutwala ku Kostalika; tapafwile ukuba amafute-fute iyo. Llyo mulefumapo mufwile ukuti mwaitilapo amenshi pa fiibi mukuti cilya cani twalimbapo cilekula."
## Jambo: "Ee, mukwai naya"
## Natuma inkombe imbi kukwita Sesenie, umukashana abikilwe kukunasha ababomba incito ya bumboyi.
## "We mubile Sesenie ndefwaya ukuti pakuti buce lelo unashe bakuki wakwa Marshall; ulya musungu umukalamba wa nkondo.
## Kabili nga wabanasha ufwile ukushiba ifyo enda alya, ifyo anwa na uko aya mukwangala; monse fye ufwile wishibe, kabili ufwile ukwishiba nga alikalipa ku bambomfi bakwe ne nshita akalipa, waumfwa?’ “Ee, mukwai naumfwa no kuya naya.”
## Kumacaca naumfwa.. nkonkonko! panono fye.
## Kuti nengele pe windo namona ni Sesenie, naisulako awe apita. "Kulici?" Awe kuntu kwatalala, fyonse filya mwantumine nafiwama lelo kushele fye cimo.
## "Cinshi?" Umulumendo twailelanda nankwe hausiboyi wakwe alisumina kabili e umo uwatemwikwa kabili wene ewulekelesha ubushiku nga bonse bainuka. Nomba atile bakii kuti twabasanga bonse fye ukwabula no bwafya.
## Lelo icintu cimo tasambilila elyo na pa mulandu wa bakii ubwingi ku cisangu cimo kano nga cakuti twalishiba inambala ya kii wine tulefwaya lyena kuti cayangukako.
## Elyo kabili atile pa mulandu wa kukaanasambilila cintu cayafya nganshi nangu cakuti aisula mu sefa mwine umwikala ibuku balefwaya tekuti alishibe.
## Kanshi nga cakuti ilyo akolwa sana pa Cibelushi kuti umo aisa ilyo bonse bainuka namwashimako ilaya lyandi ilyabuweta elyo kanshi ilyo ndemufula amalaya ku busanshi no kubuula kii kuti namupela bakil bonse wena aya fye ku ofeshi lyakwe ukwikala fyonse no kubuula fyonse ifyo alefwaya.
## Nomba nshishibe uko mulefumya inambala ya uyo kii.
## Pantu lelo ni pa Cibelushi; epo akolwa nganshi na mano takwata.
## Amalaya bamufula fye no kuyamulalika.
## Kanshi kuti cawama nga cakuti twaesha lelo. "Bushe nushininkisha ukuti teti atwikatishe?""Cine fye ninshininkisha".
##"Bushe abanankwe tabeshibe," nangu taulecetekela ukuti ili lyashi kuti lyakumana
## konsekonse?""lyoo, cine fye uyo muntu wacishinka pantu ilyo nalemulansha nalecetekela
## ukutila nalimo ici ndi mwanakashi kuti amfwaya ukuba nge cilambu pali iyo milimno
## dmwipwishe atile iyo milimo ya calo na ine ndi mwana wa calo; doasungu baisa fye pantu
## batila 'uwaishile kuya aya' kabili abati, d pata mukaya, umweni akaya ukashalo cimona' e ico uyu muntu wesu"Cisuma Sesenie icungubo ifwe babili na iwe tuleba mu ng'anda yakwe mpaka fyonse ifi twalanda ficitike. Kabiye kamwebe."
## Cilyafve ubushiku bwakosa twaumfwa kaboyi wesu ebele: "Bonse bainuka elyo kanshi fwaleni" Ampela ne laya lyakwe limo nafwala; nafwala na kasote kabuta ku mutwe.
## Abwelelamo. Naeba Sesenie ukutila afumine panse alelinda mu maluba elyo naine pamulu ndeyakaka umwando uwakuti nga apunda yaaa ...
## eko kuti natelemukila; ufwile ukulolekesha sana mufintelelwe fyonse nga nanina pa ng'anda ya waumfwa?"
## Ubo bushiku Marshall taile ku kunwa alenwa fye eka mu ng'anda.
## Kaboyi wakwe atile nga ali eka elyo aipaya ku kunwa.
## "Twendeni nomba akolwa no tulo twamwikata".
## Pali patali pa ng'anda ya pamulu twafika twasanga nabika indupi shonse shibili pa menso nainamina pa tebulo no bwalwa nabwikala!
## Namulolesha nakolwa na mano yonse nayapwa! Mboyi wakwe amwikata ku molu na ine ku mutwe twamusensenta twaya mufubula na pa busanshi; mboyi wakwe alamufula ampela na bakii ananga na ku ofeshi lyakwe ashala alemufwika bapajama, ine nasalapo na kii nambala 33.
## Ilyo ncili nshilasalapo kii naya pa windo nakaka icimwando caponena mu maluba apaikele
## Sesenie natinta panono nao atinta ukulanga ukuti epo ali; bwangubwangu naya na pali sefa
## naisula, nafwayafwaya pesamba fye namona balilembapo na malembo ayakashika "ARMY ORDER B0OK" nalikula, nalikupukula nasanga bafika pa nambala 187 naine naciluka nanukulamo amabula yatatu pakati.
## Ninshi ku minwe nimfwalako na masaka pantu e pali baisakopa no kunjikata finga pulinti.
## Nabwela napela no mulumendo bakii nakakula no mwando; Sesenie alafunga naika bwangubwangu nayaingila na mu ng'anda ya munensu nafuula ne laya lya bumboyi awe aisa namutotela.
## "Mune inkamae buntu; bunakapapanya, comba mu mapa umwanakashi ashikdud ntu kebo
## tabwawama iwe na ifwe bonse tubombele pamo elyo no munu kuti aita ukuti ndi muntu – ne ntungulushi tekuti ibe ni ntungulushi no kuleta ubuntungwa ku bantu yeka iyo kano fye bonse icalo conse mwabombela pamo.
## Walishiba munyinane ukuti Lesa afwa abayafwa?"
## cine cine mukwai, konse ako balefwaya kuti batuma fye nkashibo uyu ekele Sesenie; mukashana acenjela nganshi, te kuti no muntu atolepo no buta. Natotela mukwai, bafikepo." "Jaaa!"
## Pa kuti buce fyonse naficitwa.
## Jumboo aisanjeba icungulo ukuti: "Pali nomba twakwata imbokoshi umwikala 10, e kutila twakwata imfuti sheka sheka 30,000.
## Ifisongo twakwata imbokoshi 350; muli imo muleba 1,000 e kutila twakwata ifisongo 350,000 na filya ifyakale fyonse fyaba 3,500,000.
## Elyo no tufuti tunono 200 ne fisongo fyatuko (Imfofa) Jaa... Bushe tapali mafutefute iyo?"
## "Nasangile abene basunga nabetilapo amenshi ne cani nacikula fye bwinobwino tekuti kube no wakwishibapo nakalya.""Cisuma fyonse fyaba bwino nomba, fita fye fyashala ..nshishibe abantu nga bakafula""
## Mukwai tabalanda nga ni kumwesu lubali mukalatamfya fye" Cisuma Jamboo ndefwaya icungulo tukumane na Nyoko umukalamba wa kukuta ifita.
## Cilya abantu balala awe Nyoko afika ..
## "Eya we mubile imilimo yobe ileyenda shani?"
## "Mukwai ndecetekela ileyenda fye bwino bwino pantu monse umo napita iciputulwa ne ciputulwa ukusala fye abakusala balacila pall 1,500 kabili cilepya fye ngo mulilo cilingile no no kutitwangufyanye e pali abakamfulumeude batutewila!"

