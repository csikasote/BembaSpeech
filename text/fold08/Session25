## "Mukwai mumbelele uluse fimo ndeshimika mwitila musalula iyo! 
## Pakati ka bushiku kuti baisa 'Fuleni!' Mwafula. 
## Baikata icamfwalo batungamo akacela elyo bapalamika amenshi babikilemo impilipili emo batumpa icamfwalo, elyo bati sosa uko mwabika imfuti ne fisongo - Mukwai, ilyo alekwipusha ninshi umweo onse fye nausalangana tekuti wishibe nokoliI Kuti nga kulekelako kwati icinena muli akapata akali mupepi no kulepuka!
## Ulucelo wasanga kwati ufukatile icipushi kanshi mubili ufimbile fye ku mpilipili! 
## Nshishibe ne fili ku banandi kunuma lelo ukutule nkaama kwena iyo, pantu .bonse baleti nga batwisalila batusha fweka twalapangana ukutila tecakwesha ukusala no kubalanga uko twabika imfuti ne fisongo. 
## Bonse twalisuminishenye ukwipayiwa ukucila ukutumbule nkaama sha calo cesu. 
## Pantu twalishiba ukutila nga bakwipaya pa mulandu wa kukaanatumbula inkaama sha calo cobe nangu ukusala abanobe ninshi tabakucimfishe ninshi e bacimba pantu napo bakushika bakalasontapo ukutila palala umwaume!
## ''Mukwai mwisakamana kwena abantu besu bantu bashipa, kabili tekuti basale napacepa fye. 
## Elyo abena Topolino bonse fye na baice kumo tuli nabo bonse bawilile kuli ifwe, eco cayangukile no kufyuka.”
## Cilya akasuba kalawilila pa miti awe Ekwe afika na kalata: "We mubil.e Jumoo, mailo twali mu cilye Jamboo na bantu bakwe babapingwi1e ukubepaya! 
## Batile mulandu uukalamba ukusa ngwa ne mfuti ne fisongo ifyo ifyakulwisha ubuteko! 
## Icilambu ca bantu bacita iyo mllimo ni mfwa!Pantu onse uwanga ne fyanso ukufwaya ukwipaya ababuteko ninshi afwaya ukwipaya abantu abengi no konaula umutende ne cibote ca bekala-calo bonse.
## Naliipusha ubushiku bakabepaya batile ni pali Cimo October 7, ne nshita ya 10 koloko pa maliketi.
## Kabili ubo bushiku bukaba ni cuti mu Topolino mukuti abantu bakamone ifyo bakanyongwa ! Naliesha, lelo ici batila 'Taciilwa ng'anda kufimbwa'.
## Obe pefye, Daniel Poo."
## Kalata nalati nabelenga, kabili nabwekelamo fyasuka ifilarnba fyalapona !
## Nalanguluka cine Jamboo pali Cimo bakamuputulako umutwe pamo na banankwel Ekuti alala aya takabwele! Nalati namwelenganya umulumendo umutali, umupamfi, umusuma uwakuti nga aseka ameno kwati ni mpande afubete mu kanwa kanshi meno! yabuta na tutu! 
## Elyo nalolesha pa kushipa kwakwe, ukupumwa kwakwe konse uku bapitamo ukwabula, ukusala pa mulandu fye wakuti ifwe tukekale mu buntungwa ne cibote!
## Naipusha, bushe pa nshiku ishi shashalako shitatu tekuti tufwaye amano yakubapusushishamo? 
## Natontonkanya ukuti abantu mu Topolino ukubikapo na bashilika bakamfulumende bawilile kuli ifwe, cinshi tushingesesha abalumendo besu mutanda ukuya belama mwibumba ukuyafulunganya ukwipayiwa kwakwa Jamboo?
## Ubushiku nafwaya na balumendo mutanda nabeba no kutila: "Pa Mulungu mukaya ku Topolino mu malaya yenu no kusendama uko kwine, pa nshita ya 8 koloko mukaba pa mushika no kulindilila mpaka 8 koloko ilyo bakalaipaya Jamboo.
## Imfofa ishi imwe mukatile fye cilya balalika Jamboo nangu umbi umuntu wesu pakuti bamuputuleko umutwe ulya akekata icilupanga na kapokola ulya akashindika abantu besu umusungu mufwile ukupika umo pakwamba akapunde ishiwi ilikalamba,  twafwa! No kupika mukapike.
## Ilyo abantu bakalatalika ukulabutuka imwe kubula balya bantu bensu no kubasenda mwatesha?” “Ee, mukwai.”

## Cimo tafika, awe afika! Ninshi nalituma na mashiwi kuli Maziyamoyo ukuti icimfulunganya nga caima mukalepika imfuti mu mulu.
## Nga batila ikateni abantu mufwile ukwingila mwibumba no kubeba ukuti: "Butukeni nangu salanganeni!" Balisumine ukuti tabakekatepo nangu umo.
## Cilya caba 8 koloko abantu batalika ukulongana. Cilya cacila 8 koloko babafumya baisa na babatangisha bakapokola bambi pantanshi bambi panuma bekabeka abasungu.
## Awe bafika na pa mushika. Abantu bonse batalala fye tondolo.
## Abanakashi bonse balelila fye cimuku!
## Abaume bene balesola fye imisolo! No kuitomona!
## Ilyo Shimapepo apwisha ukubapepela awe abalumendo bapunda capamo Jaa! 
## Awe kepaya aimya ne cilupanga ico bakwikile mu cimuti icitali uku lubali kuti baleti nga baimya kwati nifilya bemya icimuti ca pa Kastomo mukuti motoka apite elyo panshi epo bapangile icintamba apakuti umuntu epo ayalala abika umukoshi pa mulando uwalingana no lupanga mukuti nga babwesha umutwe wati fye ncee! 
## Nga filya icani ciputuka nga tulecencenta icani ku ng'anda.
## Danie Poo uwaliko ati, "Naumfwa baita Jamboo - ayasuka na maka sana 'mukwail' Namulolesha mu menso awe ali fye uwashipa pa kwenda pakuya ku cintamba kwati aleya kukupoke mendulo nangu icilambu filya bapela ku nsukulu nga wacita bwino! Kuti cilya fye aponya ukuboko kwati ati pika!
## Mukwai ukufuma apo twamwene fye abasungu mutanda panshi na fulukutu, abashala kuti nga bapasalala, mwaima no mulombe umo baleya! 
## Icimfundawila caima icakuti abashilika bambi balepika mu mulu bambi balebutuka fye icibutukebutuke!
## “Kashitakashita umushika watalala fye na tondolo pashala fye ulupanga lwekalweka! 
## Ukwile Jamboo na bantu bakwe bonse tatwaishibe! Fwe bengi twaishileilukila kuno mushi ukuti balya bantu bapusuka! umushi watalele fye tondolo! 
## Kabili twaumfwa fye ukuti abapolishi bashimpulapo icilupanga pa mushika lyena twashininkisha ukutila balya bantu nababutuka kabili tabakabamone. Kamfulumende bamupita pa mano! Ubo bushiku mpaka fye no mulungu wapwilefye kuti uwapita pa mushika, nga amona apo baimbile icilupanga alakunta fye umutwe 'tuu Jaa, ni ng'anga!'
## Kuti cilya caba icungulo awe twaumfwa abashilika ku nkambi yabo kwaba na Jaa!Jaaa !Jaaaa !" Awe kashitakashita balya balumendo babaleta, kuti cilya namona Jamboo naima naya mukumbatila, natemwa nganshi; no kupemekesa nalapemekesa kwati natole ndalama nasho ishingi ukwabula ukwenekela!
## Mwe Baume, mwapusukeni! Bonse bati: "Endita mukwai!" Umo afukama ati alentotela pa mulandu wa kupusuka kwabo - nati fye: "Munyinane ima - ikala!
## Bushe tawishibe ukutila ni pakushipa kwenu uko mushipile ukwabula ukutusala nangu ukutusenguka. Mwasungile inkaama shonse isha calo cenu mu mpumo mpaka na mu mfwa!
## Muli baume benebene abakuti nga wati tuli babili ninshi cinecine muli babili. Muli baume abafyalilwa ukucite fikulu. - Imwe muli myungu ya mbuto iishiliwaliwafye! 
## Imwe nomba mwatufunda bonse ukutila umweo wa muntu umo ufwile ukuposwa pa calo ukucila ukulofya abengi. Bushe cine kuti kwaba nangu umo uushingamufwika ingala ya myunga 7 Iyo muli baume abenebene, abakasushi ka nkalamo bashimwitwa pakakala. Cisuma bane katusheni mwitompola mibili ubuta tabulapwa iyo, tucili tatulayabula myono!"
## Ubushiku bwakonkelepo nalefwaya ukuya ku cipya ca Tetema uko ifita fyesu fyalelwisha.
## Pantu apo napolele nshatalile imfikako.
## Nshaishibe ne fyo balelwa lelo amashiwi yaleisa.
## Kuti cilya caba 7 koloko ubushiku awe namona cikalata icikulu kabili icitali nabashinapo ne namba pa bwiswilo, palipo ne cisote Ca buteko.
## Naipusha umushilika: "Nani aleta uyu kalata?" "Mukwai ni Mashinjala umwina Topolino uwe Barna."
## "Nga aisaingila shani muno Nkambi !?" Iyo abalinda ifipata ku nshila ebaleta, abati eshile naimya akaluunga akabuuta na maboko yonse mu mulu, elyo abapela kalata no kubwelelamo na bwelelamo.

