## Elyo ukulingana ne fyo abantu bonse abo abasungu bateka bali pali nomba mu Afrika nangu mu fishi takuli umusungu nangu uko uushishibe ukuti impela yesu naipalama iyakuteka; kano ukusumma ukutekwa nangu ukufumamo muli ico calo.
## Abantu cikalamba twingacita kupanga ifibusa na aba bantu mukuti tubombele pamo.
## Pantu ukwikala nge cishiba impela kuma, kano nukwata amenshi ayaleingila mu cishiba no kufumya. 
## Aba kale batile: impapa shitila 'kupa kupana.
## lne nasubila mu kutila ubuntungwa cifyalilwa ca muntu fye onse."
## Ikanshi Iyo twafikile twakumenye mu Germani no muntu mutwalefwaila musumbaukupitila ukalamba ku Mexico.
## Berlini Awe emo icungulo twakumana. UmuGermani, umwina Mexico na ifwe babili.
## llyo bonse babili baumfwa umulandu, umwina Germani ayeba umunankwe umwina Mexico ati: "Uletila shani? Ale posapo ni we."
## umwina Mexico ali uwafitisha no mushishi ngo Muindi; ali uwacikotekote, kabili uwaina bwino bwino ... andolekesha elyo ati: "Walishibe ng'ombe?"
## Nati, Ee. "Yalikwata umukaka nga yafyala, bati?" Nati, Ee. 
## "Nga yayafya pa kuikama balaikaka amolu bati?" Nati, Ee.
## "Bushe ulya mwando pamo ne mbeketi bakaminamo umukaka filanwako umuntunse nga atalika ukunwa ulya mukaka?"
## lyoo. "Nge ng'ombe iine balaipelako?" 
## Iyo!
## "Cisuma, ico ndelanda nici; ing'ombe njebele - calo Jambojambo; ifyuma fya mu calo cenu no kuyipakisha ilyo mwe bene ba calo mulecula; imbeketi, bantu bonse muli cilya calo pantu filya fine imbeketi yayasama ku kanwa efyo na bantu bacili abayasama. 
## Imbeketi taikaana nangu balefwaya ukukushilamo ifisoso yaseme fye...
## babikemo amenshi yatalala yaseme fye ... babikemo amenshi ayakaba, nakalya te kuti yasukeko ukutila amenshi aya yakabe ... Efyo na bantu baba nga tapalamoneka intungulushi yakubafunda ububi bonse ubu!
## Umwando, ni bakapokola filya fine bakake ng'ombe pakuikama umukaka, na imwe kuti nga pati pamoneke abantu abakuti batungulule abanabo babula bakapokola no kubekata no kubakaka na balya bantu bonse batalala pabula no wakusosapo!
## Umusungu alaibombela fye! 
## Ecilya njebele nati umwando bakakilako ing'ombe pa kukama ni kapokola.
## Nge ng'onibe baikata takuba kuba fikansa fya kuti ileipantawila mu kuti ipumfyanye kakama Iyo! 
## Elyo "nga ba ukukama ulyo nga bapwa ukuma ulya mwando bausha mwitanga epela.
## Nangupwa u nga takwakota balati bautinta waputuka kuuposa fye Naukota.
## Awe baposa na kunuma yetanga capwa llyo fye kapokola abomba incito Yakwe bwino lintu abantu balupwa lwakwe bale teka pantu nao abo umwine wa buteko.
## No kusala asalako uufwibe ukuteka.
## Ubuntungwa bwambukila nga kampasa kulila umuntu ayenda no kuya uko abantu balwala nao pa kubwelelamo aya nasenda.
## Cilya afika kumwabo talika ukwambukisha abena mupalamano - yabe! 
## Nomba caya cilepya ngo mulilo.
## Nangu kampasa apola abalwele kampasa balashala ne fibala ku menso; balya bene ebashala baleshimika ubukali bwa kampasa.
## "lco naco nalosha mu kuti iwe nomba nusambilila Jumoo, waba kwati wayambula kampasa, nga waya kumwenu ico ufwile ukucita kumona ukut i abantu bonse fye mu Jambojambo balwala kampasa wa buntungwa.
## Pakwamba ufwile ukusala abantu abacishinka mu fifutu fya calo conse abo ebo ufwile ukufunda nga basole ba kwa Yesu. 
## Elyo balya bene ebafwile ukufunda abantu panonopanono.
## Nga wamona abantu baya baleiluka ufwile ukupanga icilonganino.
## llyo wapanga icilonganino ufwile ukweba abantu pa bwelu ico ulefwaya no kubeba amacushi fye yonse ayo mukakumanya mu nshila - ukukakwa, ukupumwa no kwipayiwa nga cakuti cayafya.
## Ilyo ulefunda ifi ufwile ukuti utubungwe twa mu mayanda twena kukonkomesha: ufwile ukubafunda ukushipa ne fyo abantu bambi mu fyafo fimbi baculibe pa mulandu wa buntungwa. 
## Elyo ne cakulekebesha kabili icikalamba kuti natila iwe we mwine pamo na basole bobe bonse abantu abo mutungulula bafwibe ukuti; iyo bamumona bonse fye apo muli bafwibe ukumona ubuntung bulebeka pa mpumi shenu ubwalembwa muli lnki uo beta Cishinka.
## Ilyo aleka umunankwe umu-Germani atola: "lco naishibisha.
## BUFI bulabwela; nangu papite imyaka iyingi lelo cikesatumbuka ukut, BUFI wabepele.
## Eico icishinka nangu cikokole ukwishibikwa lelo pe fye cisa mukuleta ifisabo ifisuma.
## UBUFI ne cine nga filya imfifi na kasuba fishendela pamo nangu amafuta na menshi tafyatala afisakana, efyaba ubufi ne cine.
## "lcine pe fye ecatemwikwa ku bantu bacine, nge fyo ulubuto Jwatemwikwa ku bantu bonse ne mfifi nayoyatemwikwa ku bapupu na bacita ifya mu nkama.
## lco nalandilefi ni pa mulandu wakuti muno Berlini Umusumba wa Germani emo abasungu bonse bakumene mu mwaka wa 1884 ukwakana impanga sha Afrika pamo ne fishi fyonse.
## Nelyo baile mu fishi na ku Afrika bonse basendele ishamfuti ne fipingo (Bible).
llyo bafikibe kulya batalike ukusembeleka bashamfumu; barnbi babapebe ishansalu Toyo amapande yabili bambi babapele ifinyolo fya sopo, bambi macisa.
## Elyo na muli ifi babapele ukutila balembe pa mapepala bapekenye mu cisungu, mu ci French mu kuti basumine ubucingilo bwa basungu ku fipondo fimbi!
## "Bashamfumu tabaishibe ifyalembelwe mu cisungu pali ayo mapepala; tabafishibe nangu ukufyumfwa tabafyumfwile nakalya.
## Fyonse fye fyali fye cikolekole ukufuma pali yo nshita ukufika na lelo abasungu peshiwi fye lya "BUCINGILILO" epo balila fyonse ifyamabwenge ififuma mu fishi na mu Afrika - Abene ba fyalo bonse baikalila ku musula wa nsaka I Abasungu bepulamo ifyela finefine abene ba calo batola fye fimunyela I Baba kwati ni yilya nkoko ya kuti nakulu aelapo amale pa cishala elyo nayo yayapo yalapalapo utwali tuleulukila kumo no mwelaI Eto yasompapo!
## "Ukutila abasungu balisaina amatilite na bashamfumu ba fyalo BUFI ... ubwafita na fititi. Pantu impanga bayakanine muno Berlini, kulya baile fye ne cilubi! Bashamfumu baikata fye amapepala yacipangano ilyo utunabo tuleimba ifyuma fyonse mu fyalo fyabo! Babacita nga filya bata! 
## Umwaice abati lala, tata mailo tukakunaila ubwah. . nona
## Ilyo alebuka mailo fyonse ifyo balefwaya ukucita ne nama iya, na ulya mwana nao pa kubuka nalaba na ku nama bamulailel Mune Jumoo!

