## Pali ii milungu ibili ba Dr. Dunpall na bakashi balepekanya ifyakufwala fyesu babili na Jimu ne fipe fyonse ifyalefwaikwa ku kollegi awe batushitila.
## Ubushiku bwakuya ku kollegi bwafika akamutima kalentafye pantu nshatalile mona abana be sukulu abengi kabili abacindama.
## Abengi batalike ukwipusha Jimu uko nafumine no mutundu wandi na balenseka pantu mu Jambojambo abengi bantu bafita sana elyo no mushishi uutali sana. 
## Abengi balenseko mushsishi pantu wali uutali walefika pa mabeya.
## Nasuka nabelela na bengi twaishibana kabili balantiina mu kalashi lyesu pantu naleti nga nshifumine wa pamulu ninshi ni Jimu, name ndi wa cibili; yasuka amepusha ku ng’anda balati cilya twafika abati: “Nani lelo acilile umunankwe?”
## Limo ni Jimu limo nine.
## Ilyo twatalike amangalo, umupila ni few twaleta kuntashi umanandi ku kulyo Ine ku kuso.
## Baletwita JJs., mu lubilo 440, 100, na 800 takwali walenjikata nali fye kwati mwela.
## Muli fyonse ifi kollegi onse fye anjishiba; abakashana bene kushipa fye kuti wali ulatamfula iyoo mukwai baleti fye tuli pa mala.
## Abengi balefwaya ukuti ningabopa lelo kwali cimo icikalamba … ICEBO ba tata banshilile! 
## Ubushiku bumo twaile ku kollegi danshi na Jimu, awe bonse batalika ukucinda cafukila nganshi naine nalacinda nomba uwalelisha sakishifoni pali Lumba talelisha bwino iyo.
## Awe naumfwa alufyanya sana sana. 
## Kuti cilya bonse baikala naya na kuli kalanda ukuti bansuminishe indishe lumba muli sakishifoni awe bonse batota.
## Na Jimu wine taishibe ukuti nalishibe ukulisha.
## Palipo ulwimbo ulo naleloseshamo ba tata bwangubwangu e lwaisa ku mutima naikata na sakishifoni …!
## Jambojambo we calo Jambojambo;
## Mu Jambojambo umwabe nkonde ne sabi;
## Mu Jambojambo umwaba shuga no mupunga;
## Jambojambo wa ta tata na ba shikulu
## Ba tata batile Jambojambo mufwile ukupoka
## Elyo mukemba Jambojambo Jambojambo.
## Ilyo nalelisha umutima tawali mu Amerika waile kumwesu ndemona na ha tata balelaya ha mayo ilyo baleya ku kufwa, naibukisha ba mayo nabaikumbata pamo na baice bandi twasuka twashingilila ba tata bakumpo bwato twaima, umwela waima naumfwa ba tata bateta bati nomba twafwa mwana wandi.
## Ilyo naishileibukisha ukuti tuli mu danshi mu Amerika nasangibe abalumendo na bakashana nabaleka ukucinda bonse balentamba.
## Ilyo nalekele ukulisha bonse Iye na bakashana baishile njimya ukuntandasha ing’anda yonse.
## Ukufuma apo awe nshacindile baleti bansembeleka awe njikele fye.
## Iyo nshita ninshi kwashele fye umwaka umo ukupwisha bushing’anga.
## Ilyo twafikile ku ng’anda Jimu abutukukile fye kukweba ba wishi na ba nyina ifyo naishibe sakishifoni.
## Bonse batemenwe nganshi pa kumfwa.
## ilyo kwashele umwaka umo no kupwa, Dr. Dunpall atile pa mpela ya masambililo yobe ukekala umwaka umo mukuti ukasambilile amano na yambi ayakupokelamo icalo ukulingana ne CEBO ca kwa wis.
## Nangu nafwaishe ukuyamona ba mayo panuma ya masambililo awe natile nkashipikisha.
## Mu mwaka wakulekelesha ninshi natupwisha no kweshiwa umukalamba wa skulu atile bonse abapwile ukweshiwa bafwile ukulindilila ibumba lya banurshi abakafuma ku mekisko (Mexico) kollegi bakesa mukusambilila ukubomba mu capitala cikalamba pa milungu ibili ilyo bakabwelelamo elyo na bonse mukaya.
## Pantu muli no kwisa bafwako no kubatungulula muli fimofimo; Doctor umo akakwata banurshi batatu.
## Awe pall cimo ulucebo fye hafika pa nshita ya cungulo twaya ku kollegi.
## Umukalamba wa sukulu alatwakanya na bakashan. Ine bampele Julia, Sarah na Elizabeth.
## Umunandi Jimu bamupele Mary, Edianah na Bamu. Awe, uyu baya na bantu bakwe abatandasha no kubalangilila tonse mukuti ulucelo bakatalike ncito yabo.
## Kuti cilya twainuka icungulo awe twasenda na bakashana besu ku kunwa tii … tatulatalika awe nalondolwela Jimu ifyo twambomba na mashina ya bakashana bonse.
## Kuti cilya atila, “Uyu ni Bamu elyo uyu nao ni Jumoo”, namuposha mu cakumwesu pantu nalishibe takwabi ishina ku calo cimbi kano fye ku Jambojambo. 
## Kuti cilya aumfwa umutende wa kumwabo … Bamu amwentula lye cinono tasekeshe pantu mwalimo no kupapa kabili tacetekele ukusangako umuntu wa kumwabo.
## Ilyo amwentwile ameno mu kanwa kwati afubetemo kalundwe! 
## Amenso nayo afuna; kuti cilya aisa fwebulula ukuti andoleshe cine fye kwati akulasa na batoci babili.
## Ilyo twalanfunkana mu minwe naumfwa iminwe iyanakilila kwati butonge bwa ku Egupti.
## Ukunakilila kwa minwe kwapita fye mu kuboko kwandi kwati malaiti! 
## UKUTEMWA kwalasa na ku mutima na nkuul Ilyo namukulila umupando ukuti ekalepo, kuti cilya amfutatila andosha icanuma atambulukila ku mupando umusana ukupapatala bwinobwino kwati fye Lesa apele abangeli mutanda ukuti babase bwino ukwabula ukuti pashale nangu kamo akakonko! 
## Elyo aikala twalanwa na tii.
## Kuti ngaimya kapu wa tii ku kanwa namulolesha ilya kwiba-kwiba kwati kana kebele akamungeli!
## Ilyo twapwa tii nomba bonse twaba mupepi no kuti tulekane awe twaiminina filya akatalamukila, abula ukulu anyanta pa cibokoshi (ilaya yaba kwati lyatintika) impukushilo she tanta limo shalamonekal!! 
## Cine kwati ni nakabumba apitile mu matanta ne nkulungilo alekulungila! 
## Elyo namwipusha ukuti anange intunga umushi wabo wabela mu Jambojambo.
## Bwangubwangu atola akamuti panshi asunsumana nashala ninjiminina elyo naendelelako naiminina kunuma yakwe elyo alashila panshi; nomba aleti nga tambikisha ukuboko ilaya pa cifuba lyashale ciboko amabele yonse yabili yaishalila fye nga walolesha - yalipukushiica yalipya yaba na eec!
## Yalemoneka kwati yabaswa fye na kabasa nao intukushi elyo babika pa cifuba ca kwa Bamu!

