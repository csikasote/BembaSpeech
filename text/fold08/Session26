## " Naipusha zundulu: "Mune nga iwe uleti finshi fili muli uyu kalata?" "Nalimo bacimba uleke mailo tukaye mu Topolino no kuteka.
##" Naseka, bushe cinecine ulecetekela ukutila umwana wa musungu kuti akupela ubuntungwa nga masuku mu ntete? 
## Ukwabula ukuti usumye umulopa nangu ukupumwapo no kukakwa! Nga tawabeshiba ni nkakashi konse uko baya mu Asia na Afrika manse fye baikalilamo pa mulandu wabukakashi pamo no buma-mutima kwati ni Ciwa!
## Bena basepa no mo bashatandile! Bushe kuti wati aba bantu batuntulu abakuti bayamukwimba imikuba ya bene mu Afrika ukufuma ku Bulaya ukushailepele, bambi baita no kuti ebene ba calo! 
## Abena Afrika bafwile ukutekwa pantu bena e lupwa ulwasambiHla kabili ulwalinga ukuteka! Ala we mwana wesu aba bantu FINKULA pa kufifumya mu calo kano mwashangila nganshi.
## Nalaisula na kalata nakulamo uwakuti ubutali ni uko. Nabutukila panshi ukumona uulembelepo ishina lyakwe nasanga ni Kafinala.
## Pa mulandu wa kuti ine ne kafinala na kamfulumendo wandi natusanga ukuti pa mwaka uleisa 1904 tulefwaya ukupilibula ubuteko mu kuti tukalundeko impendwa ya bena Jambojambo mu ng'anda ya mafunde.
## Eico nasanga ukutila cintu calinga ukwipusha abantu bonse muno calo mukuti baipekanye no kusala kwa bantu babo abakubasoselako mu ng'anda ya mafunde.
## Ukufuma ku myaka iyapita abasungu pa mulandu wakuti ebaishibisha imitekele isuma balikwete abantu babo 15 abasungu. Ababuteko bakwete 25 kanshi abena Jambojambo bali na 5.
## Pa mulandu wakuti Kamfulumende alefwaya abena Jambojambo baye pantanshi, natontonkanya ukutila mu 1904 abasungu bakabe 20, abakamfulumende 25 abena Jambojambo 10.
## Ndecetekela ubu buyantanshi nganshi, pantu kabili na bantu abengi abasambilila ukufika pa sekondale na malipilo ayacila pali Â£200 pa mwaka pamo ne misango iisuma.
## Bakakwata insambu shakusala abakubasosela mu ng'anda ya mafunde.
## Kuti natemwa nganshi ukuti tulolekeshe pa mutende wa bantu bonse ukucila ukuposa amano pa cimfundawila.
## Ii mpendwa yapelwa ku bena Jambojambo intu yalinga kabili isuma. Twalitontonkanya na maka mu kuti twikaleta abantu mu cimfulunganya na cimbi.
## E ico ndecetekela Dr. Jumoo Apo Domedome uli no kusumina no kulesha abantu bobe abo abashasambilila; abamona ukupika no kwipaya ngo bwangashi.
## ku macaca twaima na banono fye abalenshindika ukuya Kuko ifita fyalewila.
## Cilya kati fye caa! Twafika na pa nkambi yabo ne fita fyashele filelinda inkambi fyatupokelela fyatuma na mashiwi kuH Dodome. lcungulo ifita fikalamba fyonse fyabwela.
## Dodome, Nyoko. Oko, Tongoo, Otane na Jamboo.
##Twateka ne cilye.
##Tucili tatulatalika imilandu ineine Nyoko alasosa amashiwi ya kunsekesha, ayakunsekelela pa mulandu wa kupusuka kwandi bonse mu cilye bankukutila balemfyompa no kumfyompa.
##Twasekaseka. Alati Nyoko aibukisha ifyo afwikile icimpusa icisote cakwe ilyo bampikile ine elyo abalwani balapika mu cimpusa bena baleti muntu abeleme nomba icisote e cishele.
## Twaseka, pantu akubule fyo nga balitusangile.
##Kabi_li nalondolola ne fyo Jamboo na bantu bakwe bapuswike; batemwa nganshi.
## Cilya bonse twaishiba ukuti twayangala, bonse twakutumana mukuti tutalike amashiwi.
## "We mubile Dodome na bantu bobe namutasha ~ganshi pakulwisha na maka pa nshita ii nali mu cipatala pa milungu tata: lnshita fye shonse umutima wandi no mupashi wandi fyali kuno.
## Kabrhl nali fye.wapamfiwa; kanshi cawama nasanga ubuta buleya pantanshr kabilr mwalipoka no musumba wa Tetema.
## Kucimfya ukukalamba.
## Pa finso ne mibili muli abaonda, insapato shenu shili ishabutuluka; pa myona tapali muti, mu nkolokoso mull ne mifunga kwati ni pe fumo lya mukote! Fyonse ifi fishibilo fyakutila mwalebombesha.
## Ukubombesha ukwakuti umuntu nabikapo no mutima.
## Mwabombeni mwe babwananyina!
## "Natemwa pakumusanga umutende, lelo te mutende wine wine Pantu bamunyinefwe bamo balifwa balipayiwa ku balwani besu, lelo nge fvo bonse twaishiba ubuta ni - koma e pali niwe bakoma!
## We mubile Dodome ni banga aba pali bamunyinefwe abafwa?" "Mukwai ni batatu na bashele mpondo ikumi na basano! Elyo kanshi bonse balifye bwino bwino, bali mupepi no kupola."
## "Kanshi natukutumane akashita kanono mukuti twibukishe bonse bamunyinefwe abafwa pa mulandu wa buntungwa - Lesa bapaleni! Icebo cimbi nici, kalata uyu afumine kuli Kafinala nalabelenga bonse mumfwe."
## Awe nabelenga napwa. Bane muleti shani? Dodome: "Bushe ni fwe aletila abantu babe abashasambilila, abamona ukupika no kwipaya nge cisela?" Tobie kuti abepa abashaenda nga filya batila, "bepa nokofyala, sofyala ni cilume munobe alenda. 
##ine nayilepwishe imyaka ibili mu Hollandi.
##Abasapula uwakuti nga alinunka anunkila kumo na panuma; taishiba nefyo balemba.
##Lela aba bonse nangu babe fi balikwata insambu yakusala abakubasoselako mu ng'anda ya mafunde na mu lngalandi cimo cine no upyanga mu musebo.
## Umuntu onse mu calo umo aikala alinga ukupelwa insambu yakusala abantu abakumusoselako mu ng'anda ya mafunde, abo umwine acetekela ukuti nangu taliko, kumbali kuti bapanga amafunde ayo ayalingile no kumusekesha.
## Umuntu te kuti atanwe insambu pa mulandu wakuti tasambilila, pantu amafunde yapangwa na basambilila tayapingula basambilila beka iyoo, lelo abantu bonse.
## Kabili takuli nangu umo uwingatila abashasambilila tabaishiba uo batemenwe no kubasoselako bwinobwino.
## Umuntu nga tasambilila alishiba icilonda ne cibala.
## Kanshi afwile ukwishiba icibi ne cisuma."
## Nyoko: "Mwe makombe ya mfumu kalata uyu abelengwa ne ntungulushi tamuli nangu cimo, ine ndetila - batutukal Nge fyo munyinefwe Dodome alanda.

