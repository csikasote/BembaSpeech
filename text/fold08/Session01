## Ubusha nga bwakokola cilabelela, e mukutila abantu nga basumina ukutekw balaleka ukumfwa ubukali bwa mafunde ya busha. 
## Lelo abakaana ubusha bafwile ukulwisha mu nshila ili yonse fye.
## Ili buku nalembele ilyo nali mu cifungo ku Mongu ku Buloshi, 
## eico nga mwasangamo tumo utwafundulukila mufwile mwambelelako uluse, pantu uwatetwa amakunkutu alatukana. 
## Lelo ine nshilembele nga makunkutu, ni pa mulanduwakutiapali ukucula e paline fisuma “abele kukwela bele na kukoca”.
## li buku MUNTASONDWA, nga mwatalika ukubelenga mufwile ukupwisha; nga mwalekela pa nshila ninshi mwapusa ubusuma bwa bukola-nongo! 
## Mukati mulesangamo: ukushipa, ukutemwana, Icumfwila, ukushipikisha elyo nokucilapo mulesangamo ifyo Kamfulumende musuma afwile ukuba ne fyo afwile ukusunga abantu.
## Elyo ne fyo abantu bafwile ukutemwa Kamfulumende wabo no kumucingilila.
## Ku baice, abakashana na balumendo ili buku lifwile lyaba mukonkoto ne nkosho muli fyonse ifisuma mulefwaya ukucita. 
## Kuti lyamufunda umute, ukutekanya, ukukaanafilwa muli conse mwatalika ico icikesawamina abantu benu kuntanshi ukucila nga kuli abo abalesambilila. 
## Ku bakashana lilekaanya bu "na cupwa lubilo" kabili lilekonkomesha cebo icikalamba ukuti icakuti "ukupwa abaice takuilwa mwaka". 
## Elyo lyabikapo ne lukaba bwino, pantu batila: 
## "Imiti nga ikula bakula e bwino no lupwa kuntanshi mpanga ine"
## Ku bafyashi, nabo bene ifyebo fyabo emo fili. 
## Lilelanga ukuti uwafunda amalango yasuma ku bana bakwe uyu mufyashi ni mbuto nsuma ya calo. 
## Pantu abafyashi abafunda bwino abana; babyala mbuto nsuma ya mutundu wabo. 
## Umuntu tabikwa imbuto tubule, lebo imbuto yakwe mafundisho yasuma ayo ashila bamwane ilyo acili pano isonde.
## Napika calesa ukuti takuli nangu umo uwingabelenge li buku.ukwabula ukubwelamo nangu kamo akasuma.
## Natotela Justin Musonda Chimba na Nephas Tembo abc twafungilwe nabo, pantu akubula aba nalimo nga nshalembele fyonse ifi; 
## ebankoseleshe kabili ndebatotela pakumpela inshita pantu twaleipikila no kuicapila kanshi Tembo aleipika Chimba alecapa no kucisa ifyakufwala fyesu fyonse, 
## ine batile iwe akulemba, 
## eico kanshi ili buku twalemba batatu.
## Kabili ndetotela umukashi wandi nampundu uwapitile mu Cibemba conse pamo no kuwamya apo ponse nalubile elyo kanshi fyonse. 
## Ecilya batila "Umukashi musuma, ni noko".
## Tata ali Mulondo uwaishibe imyela yonse iya pa mumana uubi no usuma.
## Cali ni pa cibelushi twamona fye ba tata baisa nabafulwa nag bakaka nag pa menso, ba mayo nabapala ne sabi, abati: 
## “cinshi?’ ba tata abati, “Ukutekwa ku bantu abo abashili ba mutundu wenu cilubo, kabili lubembu ulwabulo bwelelo!” bainamina na panshi.
## Ilyo bainwike bayebele ba mayo ukwita abana babo bonse mung’anda.
## Batwita bonse twalonngana.
## Ba tata abati, “Ndefwaya ukuti mukutikishe.
## Namipela icipope ukutila onse fye uwa pali imwe nga mwakula nangu cikafya shani kano fye mukatamfye abasungu muno Jambojambo no kuti mukaleiteka mwebene.
## Onse fye umwana wandi uukafilwa ukutamfya aba ba Dachi, konse fye uko inkaba mu nshishi nangu mu bumi nshakamwite umwana wandi iyoo.
## Ii ni nchito namupela kabili CEBO!”
## Ba tata balashimikila ba mayo abati, “Uyu musungu mombako anjeba nomba line ati imfwile ukutwala amashini yakukaminako shuga ku cishi ca umbango, 
## elyo ninjesha ukumulondolwela ukuti lelo ibemba taliweme lileima, nag onse fye uuleya mwifwe kukwipaye sabi alefwa, 
## nakaana ati ‘kuti nasakamana shani umweo wa muntu umo umutekwa fye ukucila imilimo yandi ukulala! 
## Tawishibe ukuti, icela nga tacifikile lelo ku umbango ninshi takwakafume masaka ya shuga pa milungu itatu.
## Eico uli no kuya pantu nshilefwaya ukuti icuma candi cikonaike iyo… Kanshi mukashi wandi, e buno bulendo; shishibe nga nkabwela mwandi we mubile!”
## Ba mayo bati babapele ifyakulya awe balafwala no kufwala bafumisha na kachipe kabo panse.
## Nalolesha ba tata pantu nalibatemenwe sana! Nati tata ndekonka, bakunta fye umutwe, naine nakana natalika no kufikinina ifilamba.
## Awe basuka basumina.
## Ba mayo abati: Cisuma kafweni babili, nalala natwipaya Umudachi! ” Twalaya nag ku cabu.
## Nalolesha kunuma namona ba mayo na bamunyinane bonse beminine fye inkumba bulili; twasuka twashingilila.
## Ba baingila nag mu bwato twaima twalaya.
## Kuti fye cilya akasuba katundubala ba tata abati: “Bemba alaima ikumbi lilya lyateka.”
## Tapalapita nag kashita ne cikuku cati na puu puuu puuu na menshi yatalika no kubilauka kwati yali pa mulilo mu nongo!
## Namona batata bainama fye kukushika bakaka na pa menso bonse twaumfwa ne mfwa yanunka na pa mubili. 
## Ni mukanwa nkokwele – amenshi yalepuka fye nag lepuu uku yaima no ku nako yaima elyo ubwato bwesu bwashala mucilindi – kuti yese yabwele mu kucimbana, tubundila nga mailo! 
## Ukwaile ba tata nshakwishibe; nag ine nshaishibe uko naile; naishile pulikilwa fye ndi pa busanshi mu mwesu mu ng’anda.
## Nasangile ba mayo na bambi balelosha! Ukufuma apo pene nshatalilemona ba tata iyoo!
## Ba mayo batile, ilyo twabundile ifinama efyalile ba tata pantu tabatoleleko fye nangu kamo nakalya nangu fye kakufwala ka maka.
## Mu ng’anda mumwesu twafyelwe bane; ibeli nine.
## Batata banjinike ishina lya jumoo lelo abantu bonse balenjita juu.
## Uwacibili ni Tongoo, uwacitatu ni Tike.
## Twakwete fye nkashi yesu umo, kabili e kasuli, Linda.

