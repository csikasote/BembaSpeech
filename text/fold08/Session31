## Mwe Â· sansuleni imitwe ne f1fuba fyenu no kwenda babwananyma, abasangaIa a I no lush.,ndo, pantu abatutekele UBUSHA na bacimba no kupwa nacipwa!
## "Twibukishe ukuti ubuntungwa buntu bwayafya pa kubupoka, lelo ukubusunga no kuti abantu bonse babutashe calicilamo ukwafya! Pantu ubuntungwa pakuti fye babutashe, no kubekelwamo, no kwikala abasangalala, kano fye abene buntungwa bapilibuka no kuiteka mu nshila ipya iyabwananyina. 
## Pantu iminwe inga yaikata ku nongo ya mfita ifwile ukwambulako imfita no kufishe minwe.
##E ico kanshi abantu ilyo batekwa nge fi twaletekwa ku basungu tufwile ukwambukilwako imisango yabo iibi no bucenjeshi no bupupu pamo pene no bunkabwe! Pantu ilyo abantu batekwa pa myaka iingi na bantu abashili mutundu wabo balabakowesha mu misango yabo iyamikalile, imicitile, imisosele ne mifwalile ine.
## Cinshi Kamfulumende wa beni abomfesha ubucenjeshi no bupupu pamo no kwipaya? Ni pakuti onse Kamfulumende umweni alafwaya ukunonka ifyuma muli cilya calo ateka no kuti aipakishe no kutasa mukuti nelyo aisa fumamo nangu ukutamfiwa afwile ukuya uwanonka no busambashi ubwingi.
## " Pa kuteka abantu muli ii nshila, afwile ukubomfya amano ne nshila shonse isha bucenjeshi pamo no bubi ubukalamba nganshi ubwakuti bwapwa fye ing'ombe iituntulu, umwana wa mupupu akulila ifya bupupu.
##Wishi nga amufunda ubupupu nao na uko akaya akabe impupu nalimo no kucilapo.
## Abakulu batile 'uwenda no ulwele munda nao kuti alwala munda.
##' lfwe muno Jambojambo twaikele no mwana wa mpupu umusungu uyo ubucenjeshi bwakwe bwayambile imyaka ishishi bantu! 
## Ne mikalile yakwe konse uko aya nangu atuma abana bakwe konse fye imilimo yakwe kucenjesha abene calo, ukubalenga abapina elyo no kubashila imisango yonse fye iyabuwelewele nge fyo: ubucende, ubucenjeshi, ubupupu, bucintomiwa, bucakolwa no kucila pali fyonse ifi UBUPINA no kukaanaba abafuma cumi mu mweo onse fye.
## Imilimo yabo pamo ne yakwa "Cenga bupele uwalaile imfumu umusengele wa cela.
## "Cimbi ni ci; ifi fyonse nalanda nga cakuti abantu konse fye uko bapoka ubuntungwa bapitilila ne i misango ine iya kwambula fye, ukwabula ukuiposa, ninshi bulya buntungwa bucili ubwabola mukati; kabili ninshi tafipusene no busha! 
## Pantu ninshi abo bakasalwa ukwikata ubuteko bakalalolesha pa bantu babo nga batekwa! No kwamba ukuipakisha, ukulaba no mulandu onse abantu balefwaila ubuntungwa. Abekala mishi pamo na basaluka nga balabwa ku batekeshi, no kulepula abantu pakati, bambi balatasa no kuipakisha, bambi balelila no kukabila utwingi.
##  Muli ico calo ubuntungwa ninshi tabulaisa; ninshi kuntanshi kabili ubuta bumbi buli no kwima ukulwisha abo abaletitikisha abanabo no kubepekesha ukuba nga balecita bwino ku bantu babo!
## "Pantu bonse fye abo abafwaya ukuipakisha no kutana abanabo icibote no kulya bamyanga na ku minwe, ni nkonyongo; impungu iishiponya isako! Abantu ba musango uyu nga e baikata ubuteko, imyuba ya kufulila imifwi na mafumo ayabuta bumbi ninshi tatulabambula iyo.
##Pantu onse fye uwikata kwifumo lya mubiye mukuti alecula ku nsala ninshi tafwaya mutende. Pantu ifumo ee mufyala wa buta; ukushili kwikuta kuli ulubulil Ubuteko bwinebwine, kabili ubufwile ukupitilila buntu bulolesha pefumo lya muntu onse fye muli cilya calo pakwamba.
## Bonse abo abetwa abapina na bekalamushi bafwile ukusakamanwa ukuti beme bese balingane no muntu onse umwikala calo.
## Abantu bonse bafwile ukwikuta, ukulala bwino, ukufwala bwino no kusambilila bwino ukulingana na po ano vakwe yengamufisha; umwana onse tafwile kufilwa ukusambil nbilila pa mulandu wa cuma ukubula iyoo.
##Pantu ukusambilisha ahants. No kulisha no kufwika e milimo ya buteko.
## "Ngefi fyonse kuti twaficita bwino shani? Kamfulumende afwila ukukulwa pa bwananyina, pa cishinka no bufuma cumi ne coneWa Kabili pa kubomba imilimo ya buteko nangu ukwakanya kwa fintu yonse palingile ukuba ubucetekelo mu ntungulushi kabili intungulushi nasho shifwile ukuba e fishibilo fya bufuma cumi ne congwe.
##Kabili pa kubomba imilimo ya buteko nangu ukwakanya kwa fintu fyonse ifya buteko tapafwile kuba UMWANA NA NYINA NO MUSHA.
##E ico ndecetekela bonse mulensuminisha ukutula imisango ibi twapula ku basungu tufwile ukuposa no kuibela. Tufwile nomba tukule ubuteko ubwaiminina pa cine; ubuteko ubwaiminina pa citemwiko; ubuteko ubwaiminina pa kuipela no kubombela abantu bobe mu ncito ne nshila yonse wapelwa ukubomba.
## Ubuteko ubo abantu bonse bafwile ukuba ababekwa mukwikala pamo no kulila pamo no kucila pali fyonse ifi ukuba abang'anda imo no lupwa lumo ulwa Jambojambo.
## "Pali aya malango epo ibumba lisontelwe ukulemba amafunde ya buteko bwesu fikeminina no kuyacita umufula wa buteko bwesu! Takuli fyakutiina kuntanshi pantu ifyuma fyonse natukwata muli cino calo.
##Kabili tuli banono nganshi, abashingaculila akantu nangu kamo0 umukuba twalikwata, shuga, ifitwalo no musalu, inama, isabi no mupunga uwingi. Na fwebene twaba fye 3,000,000.
## 'Amashiwi yakulekelesha ni aya: Ukufuma lelo ukuya kuntanshi, umuntu onse akwata incito yakucingilila ubuntungwa elyo no kucilapo ukubombesha ukucila ifyo twabombeshe mu buta. Imilimo nomod yakoselako! Imfwile ukusoselapo pantu imwe na ine natusuminishanya ukwimba umufula wa buteko buno; ubo na bakesd panuma shesu bafwile ukwisasanga.
## Kuti caba cabulanda nganshi nga twingalufyanya pa mulandu wakuitemwa na kalumwa pantu kuntanshi kuti ubuteko bonse bwaisabongoboka.
## Nangu pengapita imyaka iingi, nga cakuti twalilufyenye, ukusekwa no buwebewele bonse fikesa pali ifwe konse uko tukaba; mu bumi nangu ku nshishi! Natukwata ifyumaifingi na maka ayengi icakuti nga twabombesha icalo cino kuti calya, cafwala, casambilila, cayenda, caundapwa no kwangala bwinobwino fye.
## Ndi ne cilumba pantu ninshininkisha tukaiteka bwino ne fibusa fyesu fyonse kunse ya Jambojamb0 fikatutasha no kumfwa icilumba pa kuteka bwinobwino kwesu.
## Natotela ifibusa fyesu fyonse ifya kwishilya ne fili mu Jambojambo abatwafwile ilyo twali mu bwafya ubwakosa nga ubu buta! Natotela ifita fyesu ifyatuletela ubuntungwa muceni.
## Napela amalumbo yabupalume kufita fyonse ifyafwile muli ubu buta bwa calo; nabapela ubushiku bwa 17th June, 1905 ubo ifwe bonse twakulainama umwaka no mwaka no kubalosha no kubapela amalumbo ayabalinga!18thJune twakulabucindika ngo bushiku bwa buntungwa bwesu pe fye! Umutende na mapalo no kwiluka ukwapulamo mu kwiluka konse fibe na imwe bonse. UBUNTUNGWA! Jaaaa!"

