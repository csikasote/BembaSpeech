## Namina amate no mutima nao wati ntulu ntulu! 
## Munda nalelanguluka bushe nga naipusha Bamu ulwa cupo kuti asumina. umutima auti ee, alesumina, lelo kwene kuli fibili: -
## 1. Bushe kuti asumina ukulindilila pa myaka yitatu nangu yisano?
## 2. Bushe kuti atemwa ukupwa kuli kalwila wa calo uyo ubwikalo bwa mu fifungo no kupumwa limbi ne mfwa?
## llyo lyonse ndelanguluka alendolesha fye.
## Nati kwena nga cakuti alinsumine kuti alinga pantu nga nakula icipatala kuti ashala alesunga nangu nga cakuti kwaba ukulwa kuti abalelaswa ku mfuti alebondapa mu bumfisolo.
## "Shikulu, finshi muielanguluka?" 
## Nayesha ukufulunganya namwipusha, "bushe lilya mwaishile ku sukulu kumwesu mwailebombela ku balwele ba fifuba cinshi ushapelele Jimu adeleshi?"
## Andolesha "shikulu ifyo ni fimbi mwaletamo, mulefwayo kuti mufulunganye ifyo mwali muletontonkanya!"
## Naseka cinono, "Nati iyo cine takuli yasuka ilipusho lyandi” … Bamu ebele bushe adeleshi mwalefwaya te wakuti mukalenembela?” 
## Nati “Ee”.
## Elyo nomba bushe icawamapo cinshi pali ifi fibiliadeleshi na ine ne uli na imwe lelo? 
## Ine ndeti ico bafwaila adeleshi ni mukuti taukwete ishuko lya kulanda na ulya muntu pa kanwa  e ico kanshi uli no kulembela? 
## Imwe lelo muli pa matanata yakwa bamu elyo mulefwaya ukwipusha ifya adaleshi uwa muntu muli nankwe!”
## cisuma bamu! …. 
## Lelo kwena ndi ne fyebo fibiliifyakosa”.
## “Nshilefwaya ifyakosa, ndefwaya ifisuma kabili ifyanaka, kabili ifyalowa…”
## Naima namukumbatila nao alantola no twani mu mishishi, lubali alebwesesha ne mishishi kwi koshi ….Namulolesha, anshina akamputwa mwisaya buyefya buyefya alampukuta na kalefulefu.
1. "Ndefwaya ukukupa ku m ' ushi lelo ilyo ucili taulasumina ndefwaya ukuti wishibe ici.
2 "lne ndefwaya ukuyalwisha ubuntungwa bwa bantu ba mu Jambojambo mukuti bakaleiteka. Pantu ukutekwa busha!
## Elyo na pakucite fi kulipo ukukakwa no kupumwa no kusekwa.
## Kabili mulimo uukalamba nganshi uushili wakufumyapo no mutima.
## Elyo ulingile ukwikala ubushimbe pa myaka ibili na itatu yonse.
## Limbi kuti bankaka imyaka isano.
## Bushe kuti wasumina ukunindilila! ... 
## Bamu ndekusoka; utontonkanye pa kwasuka kabili icine caliwama ukucilo bufi.
## Mukulande fi nshiletila uli wabufi iyo pantu imyaka isano pakuti ipite intu yayafya, ifintu ifingi kuti wasanga fyapilibuka.
## Fimbi ifisuma fimbi ifibi.
## Elyo nge fyo wishibe few bantu twaba nge mimana, lelo imbi kuti ulusuba nga lwaisa yakama nomo yalepita mwalatauka ne milale utu eto batilautumana mainsa Ely mamsa yasuka yaisapita fye.
## Kansi e ico ukwipifye lyashi; bushe kuti washipikisha Bamu, rnu macushi yonse untanshi no kuposa fye amenso untungwa bwa bantu besu? 
## Icakuti nangu twafwile ukwa.
## kupana te mulandu?"'
## "Shikulu... mwe batemwikwa, ...
## tamwishibe ilyo nanluten1enwe ni bulya bwin c bu shiku twakumene pa Kollegi tunwe nenu na tii natile uyu mwaume nga takangupe ninshi nkafwa umushimbe.
## Elyo pakuti mwishibe ukuti ndi wenu. mukutikishe! ...
## Nshileti umubili ndeti umweo!
## We mubile, shikulu ... nalikutemwa kabili nkapitilila mu kutemwa mpaka fye imfwa yeka ikatupatulule ... elyo nga cakuti na ku mulu balopana nangu fye ukwikala pamo tukaya mukwangala babili shikulu nasumina ukuba umukashi wenu lyonse fye ilyo mukamfwaya."
## Umo ele alelande fi, ishiwi lile lilecepa pasuka pa mukoshi paba icilimba alati ati asose cayafya no kupema; apilibula alapema fye nga katutwa na menso yaisula fye ifilamba I Nabulo mutwe wakwe naubika pa cifuba candi aleka no kulanda alashinshimukilafye...
## Cilya aleka ukushinshimukila awe napilibula umutwe wakwe andolesha elyo aisa ima
## ankumbatila ifyo ashabalile ankumbatila kale; leka, kuti naumfwa namabele yapapatala pa
## cifuba candi ankambatila fye naumfwa kwati muntu alaleka umweo ... twafyompana na ine
## namukumbatila bwinobwino ... kashita kashita ... bonse twatalala fye tondolo kwati ni ba
## Mukolwe banashanya uwakuti apo akompele ni apopene nomba aleloleshafye! 
## Tondolo...
## Tondolo ... tondolo. 
## Ilyo twalekana Bamu afwebulula fye amenso kwati lusato ... na ine nati EE....!
## Ulucelo bonse mu shitima bali abasansamuka pantu ubushiku bwakonkelepo twali no kufika pa cabu ca MAZZINU mu cishi ca Jambojambo. 
## Takawa takawa.
## akashiwa nge kubi. lfwe na Bamu ta~alele iyo twalelanda fye mpaka 2 koloko wa bushiku; twapanga off, m_ukuti twishipula, awe twabucesha fye na ku mulomo wa nkoko.
## a nshita ya 6 koloko twalamona na malaiti pa cabu.

