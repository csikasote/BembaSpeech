## Pa 20th October ne nshita ya 9 koloko awe bashicilye basalilwe mu calo conse baima balaya ku ng'anda ya mafunde "NDUBULWILA".
## Abantu abaletushindika, bayaula utupundu no kutukuba ubunga, na mabula. Twasuka twaingila. Ing'anda yonse yaiswilefye paa, kuti na pakufwisa amate napabula.
## Kapingula mukalamba, umukalamba wa malango aima atalika no kulanda: "Buno bushiku bukalamba nganshi muli cino calo ca Jambojambo, bukalamba kuli ifwe fwe balipo kabili bukaba
ubukalamba na ku bakatukonka panuma nga ifwe twafwa.
## E ico kuli imwe mwe filolo fyasalwa na bantu ndemukonkomesha ukuti mube abafuma cumi ku calo pamo na ku mipashi yenu.
## Pantu bonse imwe pa kusumina ukusalwa namusumina no kuba bakapyunga; abakupyungila abantu benu ukwabula akapatulula; ku bacindama na kubasaluka lelo kano ukwafwa bonse pantu batila 'uwakaana Musa akaana ne mpango shakwa Musa.
## 'Mulino kulenga abapina bonse ukuti babe abacindama nabo no kusansamuka nge fyo abantu bonse.
## Muli no kulenga ulya onse alekabila abe uwakwata, mukuti bonse twikale ababwananyina.
## Muli nokwishiba ici cebo ukuti abantu na muli cino calo tabakwete shibo lelo, pali buno bushiku bafyala imwe ukuti mube abafyashi babo pantu abakale batile 'mbule ndume njifyalile yandi'.
## Mwapilibuka lelo mwaba banankoko abafwile ukubika utwana tonse mu mapindo ukwabula ukushako kamo kunse.
## "Mwakula; uwakula onse afwile ukukwata umutima uukulu nge nsofu umwakulonga ifibi ne fisuma. Muli ico cimutima e mukaba muli Kalungu ntukushi umufwile ubolele fibi no kutupela fye fisuma.
## Abatungulula bantu bafwile ukuba ulususo ulwikata amashi nangu ifisense ifisuma efyo lupela ku bantu lwena lushala ne fisense.
## Na imwe efyo mwaimikwa lelo.
##" Panuma ya mashiwi aya batalikilepo ukwita ishina lyakwa President "uyu e mutwe wa buteko uwali no kufunge batwala calo umulandu.
## bwino. Mukuti ilyo amabumba yabili yapusana eko Uyu ali ni 'UMUNYAMA WA MUKULU'. UMUNYAMA WA MUKULU' nakwiminika ku cinso ca bantu aba nakusuba Kalungu mbosha! ukuti uli shililo uko kukalapwila fyonse ifyabukali; niwe Umulimo obe ukalamba niwe kalamununa. Bushe wasumina ukubombela abantu bobe?" Eee.
##"Jumoo Apo Domedome na iwe nakwimika ukuba cilolo mukalamba pa calo conse ica Jambojambo.
## Ukufuma pali lelo mpaka nelyo abantu bakasala umbi nga batemwa.
## nafumbatika imyeo yabo muli iwe; umutende wabo waba mu minwe yobe.
## Ndecetekela waishiba ukuti wakula, no wakula taba na matwi  yatali na kanwa katali iyo! Nakwimika pa cinso ca bantu aba ukuti Bakumone nge fintu waba nyinabo uwakubalisha. Bushe wasumina ukuba kapyunga wabo?" Eee.
## Awe nga filya, bonse bacilolo ba ilya ng'anda baimikwa no kusuminisha ukuti bakabombela abantu babo ne cishinka conse.
## Panuma ya fyonse ifyo mu ng'anda mwali congo icikalamba nganshi. Kabili papitile na kashita akakalamba nganshi pakuti fye abantu batalale.
##Awe kanshi, ngo mukalamba wa buteko nali no kulandapo utumashiwi tumo kanshi natile:- "Namutotela nganshi mwe batusalile ukuti twikate buno buteko pa myaka isano ii ileisa kuntanshi mpaka nelyo mukasalilapo bambi ifwe nga tatutungulwile bwino ubuteko.
## Nabwekeshapo, namutotela bonse mukwai.
## Abantu abo nsalile ukulingana ne fifulo fya buteko nabo bali kuntanshi yenu, amashina namuyomfwa kale nshilefwaya kubwekeshapo.
## Cilolo onse mwali mwaumfwa bamwita ishina lyakwe ne milimo a kalabomba e ico kanshi ifwe fwe bekalile uku lubali e ifwe ba Jaa; tuli umwanda umo na makumi yatatu (130).
## Abanensu nabo balya mwamona kulya amakumi yabili ebakulatususha muli fyonse ifyo fwe babuteko twakulacita.
## Ine ne ulelanda, nine Citwe mambo umukalamba wa buno buteko; bonse aba filolo fyandi ifyo twakulapandana nabo amano ya kutekelamo cino calo cesu.
## "Ndecetekela bonse muleibukisha amalayano yonse ayo twamulaie ilyo twalefwaya ukuti mutusale.
##Imwe incito yenu yapwa namutusala; ifwe ncito yesu elyo yabuka pantu tufwile ukuti ifwe fwebo mwasala tufikishepo amalayano yesu yonse.
## Nangu fyonse tafyakafikilishiwepo pa bushiku bumo, nangu umwaka umo, ukwamba kwena tufwilE ukwamba no kumulanga apo tufwile ukupelela.
## Kanshi, ukwabula ukupose nshita nomba line nayambako.
## Ilyo twapwile ukusala cilolo wa cipatala alyebelwe ukulemba ba kalata wa kwashime cuma ku bena Amerika, nabo balyaswike abati tulemwashima £20,000,000.
## Ishi ndalama nangu shafulefi twalikwata ukupangana na bena Amerika ukwakosa nganshi nge fintu "NINKONGOLE" epela.
## Tuli no kubwesha elyo kabili pa mulandu wa kushibomfya ishi ndalama shabo tukabalipila £5,000,000. Tukabwesha panuma ya myaka amakumi yabili (20).
## Ishi ndalama nashifika shili muno calo.
## Abakulubali Iwakususha: "Cabulanda pa kushitisha icalo ilyo fye twacipoka mu minwe ya balwani!"
## Na ine nabasuka: "Kabili nimwe mufwaya indalama shakukulila amashitolo yenu, kabili mwashipata?" Abantu bonse baseka – nkwe nkwe nkwe nkwe! "Pa mulandu natukwata indalama ne fyumaifingi muli cino calo nshikwete mwenso wakweba buno buteko pamo na bantu bonse ukuti, ukufuma pa bushiku bwa lelo fyonse ifi nalumbula pesamba fyaba fya buteko, takuli nangu uukasuminishiwa ukulayangala ne myeo ya bantu ba cino calo iyo pa mulandu fye wa kalumwa no kuitemwa.
## "Ubulimi bonse bwaba mu minwe ya Kamfulumende, imikoti, amasambililo yonse, ifipatala, Poshiti Ofeshi, imisebo yonse.
## Ifi fyonse fyaba mu minwe ya buteko elyo na mabanki yonse fye yaba ya buteko.
## Elyo kanshi pakuti tuli no kukaka amalamba pa mitima mpaka fye fyonse fiwame.
## Pali uno mwaka wa kwamba tulecula lelo pa myaka ileisa bonse tuli no kusekelela no kwanga.
## lci te ceni muno Jambojambo; abakale efyo balecita, baleti nga bamona ifilyo fyaya filecepa babulapo imbuto bamashilila mu shansupa nangu insala ibacushe shani bali no kulindilila amainsa bakaka fye inyemba pa mitima bacilika na matwi tabomfwa na kulila kwa bana: basuka babyala panuma ilyo fyafula abana abalelila pamo na banyinabo, abakakile nyemba basekelela.
## Na ifwe ni fyo fine.
## No kucila impanga taifwile kushitisha ku muntu nangu umo; impanga ifwile vaha ba Nuntu buteko uulefwaya ukulima alimapo fye.
## Pantu ukushitisha ku ulila, nga umoumo kuntanshi ilyo abantu bafula impanga kuti yabulila mo vabulila ninshi mwaleta ulubuli pantu umuntu onse alikwata ifum.
##pantanshi afwaya ukulya. Kanshi umuntu onse afwile ukukwats impanga.
## E ico Lesa abikila ifumo pantanshi mukuti tuleibukisha ukuti pe fye tufwile twalya; acikaana kube fyo ifumo nga lyabela panuma mukuti limo twalabako ku kulya, nomba te ifyo iyo.
## Ku fyalo fya ku bulaya icaletele mbuli ishingi ni mpanga; shonse bapele ku bakankala abakwete ifyuma, abashala babulila, kanshi ababulile e baletele no lubuli.
## Pa kwishibe fi, impanga ifwe yaba ya buteko epela mukuti onse ekabala abulila. 
##Ici te ceni, e cifyalilwa cesu; pantu na kale na kale a impanga yalesungwa ne mfumu elyo ne mfumu yalesungila abantu.

