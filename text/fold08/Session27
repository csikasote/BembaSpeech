## lea cibill ishi mpendwa batupela shitatu ababuteko 25, abasungu 20 elyo abena Jambojambo lO shiletulanga ukutila abena Jambojambo basha bafwile ukuba ne mpendwa iinono, pantu batekwa.
## Nomba ndeipusha bushe mulimo nangu umo muno uufwile ukwikalila amakombo ya buteko? Bushe umuntu nga akula kuti wacetekela ukuti aleikalila amakombo? Nga wamupatikisha kuti akaana no kutalika ukuifwayila ifilyo ifyakwe no kuiteka.
## Eico na ifwe natukula takuli nangu umo uwingatupatikisha ukusuminisha ifi. lmpendwa iyo abasungu bakaba 45 ifwe 10! Abakale batile: 'Kolwe ali eka tata mpeta pa bwingi!', ukulundapo aba basungu baleti babuteko, bufi bonse ni ntongwe shiwila lubali! Pantu aleti uwaleka ukubomba mu Kamfulumende ayashita impanga apakwikala muno mwine mu calo tabaya ku Bulaya.
## Eico kanshi mwe makombe ya mfumu ubu buta twatalika E cilubula.
## Nga twafilwa ninshi catupwila twaponesha umwana wa mpelo mu bunga.
## Kanshi we ntungulushi nga mukasuka uyu kalata mufwile ukweba Kafinala ukuti ifwe twalifulwa ubuteko bobe tabwawama; ubukatusekesha fye buteko bwesu umo abena Jambojambo bakaba bandubulwila ba bantu babo."
## Otane:."Mukwai ine nshilefwaya ukupwishe nshita ya bakangale, uyu kalata abelengwa apa uusulile na ne mwanakashi; ali fye kwati cipuba cilembele.
## Pantu cino aciba cilye ca fwe banakashi nga natumulepula nga tapali na fyakulandapo iyo. Bushe ubwaca buluba ng'uni? 25, 20, 10 nani uwingafilwa ukwishiba ukuti pali ulufyengo ne misuula? 
## Nani uwingafilwa ukwishiba ukuti 10 e mpendwa icepelepo? Kabili aba bene bapela 10 e basuulilwepo no kusuulwa!
## Lela icakupapa cakutila umweni ukufuma ukushailepela ukwisa mu kulamwakanya abantu bakumusoselako! Elyo icamupamba, mwe bene calo, mwe bene munani ni mwe alecenga aletiminisha ku bantu bakwe no mwine.
## Cine fye Lesa abalamutwala ku cilye kuti twamutwala pa kupanga impulumushi sha bantu nge shi! Kuti natemwa nganshi nga cakuti ici cimulandu we ntungulushi nga wingacifumyapo?" Banse bati fye capamo, "Eee Mukwai calatuselausha ku mitima."
##"Mwe babwananyina, natemwa nganshi pakumfwa ifyo mwalanda Pali uyu kalata wakwa Kafinala. Banse muno tuli bakalamba twaiishiba
## ukutila cintu cayafy ukulesha umuntu umukalamba ukutontonkany umo alefwaila nga a e waya, lelo c1ntu cayafya ukucila ukuti nyina wa muntu engabw e esa umwana wakwe munda mukuti alecita ifyo ash1lefwaya fine twalala twalikaana ukutekwa ubusha na bantu abalendo, abo twaishibisha ukuti beni ne mpanga te yabo yesu. 
## Elyo kabili takuli nangu umo uwingatupatikisha ukucimba fw~ bene nga tatulefwaya. Ndefwaya bonse muleke ukutontonkanya cimbi kano fye ubuntungwa nako te kumbi lelo mu Topolino epela - Jaa!" "Jaaa!"
## "Cisuma nomba natubombe incito yesu.
## Kwena nomba twafika pali kanyekanye wa ncito! Mailo Dodome na Oka bakaya ku Kostalika, bali no kuyapwako imilungu yibili.
##Twabatuma mukufunda abashilika besu ukwishiba ukulwa no lupanga cilya batila 'fikishi beneshi' bonse 8000 bafwile ukwisa bwangubwangu uleke tupokololeko abantu besu mu Jujumo, Damama na Kukuwe pantu bonse balibasesha mu mishi yabo bambi babatwala kwa linso na mona; bambi papita imilundu ikumi ukufuma kumyabo ku mishi.
## Elyo uko eko balebabepa ukutila mwilateshako kuli fi Jaa: imwe tukamupela ifyuma ifingi pamo na mayanda tulemukulila.
##Ukulwila icalo bushilu.
## E ico tufwile twangufyanye ukuto ba ubu bufi.
## Tongoo na like batile aba abashilika baisa 4A na SB bonse tabaishibisha ukulwila ku mpanga (fikishi beneshi).
## E ico kanshi tufw-ile ukufunda abantu besu bwinobwino mukuti nga bakumana ni fwe tulecimfya.
## Banse fwe bashala tukalelwisha mpaka abanensu bakabwele.
## Tuli no kulwisha na maka mukuti bakasange twababusha no mumana wa Ramuu."
## Buleca ulucelo Dodome na Oko baya ku Nkondo awe cine cine twaikanga ku mbabe. Twayesha ukuti tubafuntule cakaninina fyef flye akasuba kawa batutamyako ne milundu ibilil Ulucelo eko tul,, twashangila na ifwe twabatamyako no kubapokololako umulundu mo Uyo mulungu wapwile fye, naibukisha ne fyo Maziyamoyo u nga asosele ati: "lfyo finafyalo bafumya ku Umbango fyalikosa nga
## Mwanasha ifyo fine ninshi capwa.
## lnkondo yakosa abantu mu calo balasebauka tye ne fipe pa m1twe.
## Kuti, abakamfulumende nga basanga akamushi ako baumfwa ukuti twalikwatamo abashilika abaisaingila kumwesu babeba ukuti "mufwile ukukukamo lelo line pantu onse no tukasangamo tukesa mupika.
## " Pa mulandu wa mwenso wabo balonganike abantu 9,000 ukufuma mu mishil Abanabo bonse bali no tunwa utwakulisha - ifilyo ifyalingile ukuti fye ku bashilika babo balapela ku kulisha abekala calo.
## Abashilika babo balabapela finono, ukucila ilyo babaletele mu Jambojambo.
## llyo papwile imyeshi itatu, twailebatamfya mu musumba wa Damama.
##Ubo bushiku elyo naishibe ukutila inkondo tukacimfya pantu aba ba 4A ndecetekela emo bapwilile.
## Nga balishelepo bashalilepo ubwingiI Ubo bushiku twalipangile na Dodome ukuti Damama kano tupoke lelol Cilya kuleti fye caa twafika, na pa nkambi bapangile kuti pabuka na mufutu kwimbilwa! Ndecetekela ukutila ifisongo fyalilile fye umuku umo, ukufuma apo tapali kusosa pali fye tondolo impanga shekasheka e shalelilapo na 'Kwacal Kwacal' kuti wabolesha uku abantu babewa fye!
## Ukufuma iyo nshita twatalike ukulwa takwali walile mpaka na 3 koloko ilyo umushi onse watalele tondobo.
##Pa musebo wa pakati ka mushi ilyo naikele pa cibumbisha namwene umulopa ulepita mulamba nausenda ne mpukutu shalepona ku milemu! Abashilika besu e bushiku naishibe ukuti cinecine Dodome alibafundisha ukulwila ku mpanga.
##Abashilika a Cipatala bafika bashika bonse abafwile elyo abalelola, abashele mpoocio balabondapa.
##lcungulo tuli mu ng'anda, Nyoko aleta ,mpeociwaya bashilik twa,peye ne mfuti ne fisongo twatapile:
## lyo Nyoko apwisha ukututula uyo mulandu wa buta e1yo ebele “kutikeni mbelenge kalata uwo insagile mwi tumba lya mushilika wa kamfulumende:”
## "We mubile kabili kacele wandi Malita,
## Ndeti nga nakwibukisha lilya nalekulansha, ne fyo cali pa bwinga bwesu, naumfwa na ku mukoshi kwaba no lwengelele lwa kutemwa! Kabili nga naibukisha utwana twesu tutatu icungulo, iwe na ine na bana tulesalika kolona - cilempela ubulanda ne nsoni pa kwisa mukulwisha abantu ba muno Jambojambo ukufuma uko ku cishi ca Umbango.
##Aba bantu balelwila UBUNTUNGWA ico icabupe Lesa apele abantu bonse mu calo.
## Elyo ine nga ne mu Kristiani, ukwisa mu kulwisha no kwafwa Kamfulumende ukutitikisha abafita ukupoka ubuntungwa ku basungu pantu bene balikashika !
Obe pe fye, 
Fyabyano Lawuu.
## Bwaca twabakonka, umushi twali no kubasangamo, twasangile nabaya lelo ifyo bashile bacitamo fyena twa,sange Twasanga Cilya twafika imitande yabafwa itatu; bonse balele ubuseneme tufike mupePi twamona abantu umushi onse ulele ubuseneme.
## bonse tande wa baurne iyo fyanakulolwa! Pakulolesha limo.
## umu bonse b kashi na bana abaleikala ulya mushi elyo paba uwa ana Ii kalata babapikile ifisongo mu tunwa nabafwa.I Nabalemba na pali kalata bashile bakakila mu mukoshi wakwa mwinemushi, abati:-
“UYU MWINE MWINEMUSHI E WALI ATWEBELE UKUTILA ABANTU BAKWE BALEFWAYA KWININI UWALULA- E ICO MWE BENA JAMBOJAMBO MWIFULWA TWABONDAPA FYE!”
## Bonse twakutumana fye ilyo Zundulu abelenge! Linda nkashi yandi akunta umutwe ati "cinecine ubuntungwa buntu bwaurna urnupango nga ca kuti abantu bali bupokele bwakusumri mo fye na meno epali bambi bamupoka!" Mukutontonkanya bonse twatile ubuta twalwile pa Damama e kapeleko ku bubi; kanshi! Cali ni pali Cimo ninshi twanyanta na rnu mpanga ya TOPOLINO.
##Lela Topolino acili fye ukutali; kwali 50 imulundu. Kuti cilya twabuka Tike umwaice wandi afika ebele; "Bonse balya abashilika bafuma ku Umbango nabesa, bapangile
nkambi pa kamusumba ka Nyenyemazo, kabili nabapanga ukuti apapene e pafwile ukufwa umubi no musuma; ni kapwe kapwe!"
## Natuma amashiwi ku Kostalika ukuti batutumineko abashilika 8,000 mukuti twise tube 9,000.
## Pantu nalyumfwile ukuti Kamfulumende alikwete 10,000.
## Pakati ka bushiku bafika.
## Pa 4 koloko ku macaca Dodome na bashilika bakalamba twakumana twasuminishanya ukuti lelo kano fye tunyante mu ciputulwa ca Topolino kabilil tupwishe nabashilika batila ba SB.
## Pantu 4A wena alimokoka; e ico nga twapwisha SB fyonse ninshi twapwisha.
## Bonse twafwalila na bashilika batantama. Napunda Jaa, "Jaa!"Jaa!" nalabeba na mashiwi: "Umulimo wabushilika ufwile ukumoneka lelo.
##Umushilika talolesha pa mfwa, pa mulopa nangu ifitumbi fya bantu; umushilika afwile ukusamika uluse pa cishiki nangu ukulubika mwitumba no kuleka ukutontonkanya kano fye ukucimfya pantu batila 'tabupanda wa luse'.
##Lelo, ni wafwa wafwa, washala washala!' Nshikwete filambu fya kumulambula lelo ine ndefwaya lelo bonse pa kubwela bonse tubwele ne ngala ya mulongwel" Awe Dodome atusenda. Tatulafika na kutali, mulenga ndye twasakana! 
## Imfuti shalila no mulu washima! akamushi konse kanunka na maluti! Umuntu kuti nga nafwa kwati fisoso! Kashita kashita namona Oko apenuka ta palapita nakashita Zundulu nawo awa! 
## Nayeba Dodome nati aba bantu ku fisongo baletupwa tubapalame fye na fikishi beneshi Dodome apunda: "Pantanshi oo!" bonse twafuma mu filindi
twabalungama; kuti paba na katina katina! 
## Imilwile yabipilila fye! Dodomeankanya ukuya mwibumba.
## Kashitakashita abashilika besu batalika ukubalepula, nangu baleipaya kwena kuti watemwa ukumona ifyo ciwama umuntu nga aishibisha imilimo yakwe; kuti wamona umushilika wesu ayasansa basano pakuti abafulunganye bonse - pakuti batalike ukutontonkanya aboma icitako
ca mfuti pakuti icifungalashi cipwe ninshi natalika no kubalasa, napwa no kuya naya!
## Twatalike ukulwa na 'fikishi beneshi' ne nshita ya 11 koloko, pakuti cifike 3 koloko inkambi yabo abalumendo baposamo no mulilo ne fipe fyabo fyatalika no kupya! Pa 3 koloko pene umukalamba wabo bamwikata; no kulwa ku banensu kwafulungana. Balepuka pakati uku
fyabatwala no ku fyabatwala.
## Abalepukile ku kuso bonse bacimba balabatwala na ku nkambi yesu; abo abaile ku kulyo batwalilila.
## Pa 4 koloko cayafya twamona ibumba limbi lyafika ukufuma ku Topolino.
## Mukwai baisa na n1aka hasanga ifwe natunaka.
## llyo Dodome aishiba ukuti baisa na maka atuma bambi ukuti babatule kunuma.
## Iyo mukwai, ubo bushiku kuti nufilwa no kumina amate ayali yobe - nayalula! Yalulile nshakalulel Cilya caba 5 koloko abalumendo besu baba kwati bapena. Dodome abuula no lwimbo, lubali balelwa! "Jaa eee buntungwa, Jaaa ee buntungwa! Jaaa eee buntungwa!" Umo mwine mwalole ulwimbo e mwalolele no kwimye mfuti.
## Nga bati Jaa baimya imfuti l Nga bati ee! balasa, nga bati buntungwa ninshi umuntu ali panshi! Pakuti bembe ibili, itatu awe balepuka.
## 6 koloko bonse baimya na maboko baposa ne mfuti panshi; bonse no kwikatwa
## baikatwal Twaingila na mu Nyenyemazo- mu mpanga ya Topolino! Ne nkuntu mutima yatweba ukuti nomba fyonse fyanaka! 
## Kuti ukulolesha apo twalwila, iyo tafilandwa! lfitumbi fya bantu kwati ni filya toca impashi nga shamutulwila - Abashilika ba Kamfulumende bekabeka abafwilepo bali 6,000! lfwe 500.
## Apopene e papwilile 4A na 5B abo bafumishe ku Umbango.
## Nomba twalelolela fye Maziyamoyo uwatile akatwafwa.
## Ubushiku abacipatala bwakonkelepo abali no kushika no bubuye ifita fya ifitambali fyesu fyaletusha shibili abafwile kano fye mu buta bwa Nyenyemazo.
##Elyo lubali baleundapa abashele impondo.
## Ukufuma pa Nyenyemazo ukufika ku Topolino kwali imilundu 50.
## Twalifililwe ukwima no kukonka abalwani pa nshiku shinono ishakonkelepo pantu abashikale abengi bali abalaswa, twalefwaya nga bapola bwino elyo bakatumwe ku Kostalika.
## Dunduza bamulashile ku kuboko lelo tabalashile mwi fupa iyoo.
## Oka bamulashile mwifupa lya kulu, lelo icisongo balifumishemo.
## Shing'anga atile wene alingile ukutusha imyeshi mutanda. Oka afulilwe icibi pa kumubwesesha kunuma!
## Twapwile imilungu itatu pa Nyenyemazo, basuka abashilika bonse batuusha no kupola abo abacenenwe panono.
## Twalyumfwile ukutila ifita fya Kamfulumende fyapangile nkambi pa bushilya bwamumana wa Lonzeno; uyu mumana wali uukulu ukucila imimana yonse mu calo ca Jambojambo. Elyo neco baikalile palya balefwaya ukutucilikila mukuti tufilwe ukwabuka.
## lnengu shesu shalitwebele ukutila ubulalo butuntulu lelo kwishilya nabembamo ifilindi mu mpanga shikalamba isha bulalo.
##Cilemoneka ukutila balepekanya ukwisabikamo utupata ubushiku mukabasansa, elyo nokubongoloka bukabongoloke, ne fita fyesu fikabule ukwakwabukila.

