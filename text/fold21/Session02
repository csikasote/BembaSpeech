## Abafyashi bashumfwakofye ifyo bebele abaana bafwa. 
## Baisa nabatungulikano mulongo kwati ni makanta. 
## Nabasendele amafumo, nabapikila ne nkoli mu mapa, nabasenda ne fyenge. 
## Mukwai kuti no uli peshilya ati iyo mwandi kwaletwa ee. 
## Ala kuti cilya baingila mu mato pa mu mana pabuta na tutu. 
## Neco amenshi yalengeme kuti itenga lilemoneka nalyo nga e mu mulu mwine mwa Lesa.
## Umusungu na bantu bakwe bati bamonekofye ifyo abati twafwa lelo. 
## Epakulishe mfuti cipamanso mu mulu bati na pu! 
## Ala! Bena baleti nalimo masange kanshi ni mfwa ya bantu. 
## Baisapasangana! Kuti na bali ku mulundu babensela kumo.
## Abantu na pa menshi amato pati na ndubwi-ndubwi. 
## Umo um wine mu cimfulunganya emo ne mfumu Mutombo yabundila. 
## Kuti abantu pakuti bese bapwe umwenso nga basakamane ukuli mfumu, 
## ala mukwai napo ubwato bubundile pati ne ntondwa na ndolya ndolya; 
## ne wena shabwela shapishapo no mukulwa. 
## Elyo abantu kabatalame ku kupya ku fyenge.
## Ico ici cinkupiti wa bantu akulisha ne ng`wena shine umwenso waisa shasalangana. 
## Abafwile ku menshi bena mina mishila. 
## Isabi ne fiswango fya mu mu mana nafyo afiti Lesa atebeta. 
## Kuti na balepya ku fyenge fintu basendele. Mwe!
## Ala efilya batila kuipulwila amembya. 
## Awe mukwai cabula na bulole. 
## Abapuswikeko bena baya na ku mushi abati kabukace mailo. 
## Kuti bashiyafye, abeni bebele katukoshe utu mulilo uleke tutamfyeko utusumi pamo pene ne fiswango fimbi;
## ala mukwai kanshi elyo baleiletelela. 
## Imfubu nasho ashiti twafwa ne mwe. 
## Bapunshishe bushiku bonse kuti pakuti buce balasako imfubu shisano, ne Ã®wena nasho shibili..
## Bulacafye ulucelo abantu bakutana mu mishi. 
## Mwandi caishilebapesha na maano pa kusange mfumu yabo naifwa kabili teyakumoneka na kumoneka.
## Bati bacelele ku mu mana basanga ne mfubu peshilya nasho shifwile nkusekuse. 
## Nga neci abantu bakulya abalapepa inama sha mu mimana, bena ni mfumu: awe cabwela caisha no mwana.
## Kuti nabafwalila mukwai bebele mpakafye ninshi na ifwe tulobelepofye. 
## Abeni bena kumonafye icimulongo cakulisha pe shilya, kabili neci kasuba, bebele natucimbefye. 
## Nga kanshi mwe bantu cine lubali kuti mwalwa na banga!
## Awe epakwimya maboko mu mulu abati tucimbe. 
## Abantu kwena baishiba ico bamona bapose mfuti panshi abati bacimba. 
## Lelo tacalengele kuti babaleke abati mpaka tubekate abatuntulu. 
## Nakale bapangilefye fyo fine abati tubekate abatuntulu abakutwala ku mipashi yabo pantu nshikunkulu yali mupepi.
## Bashibekatafye babasenda na ku mushi umo babela, babula ne mfuli shabo babika na pa mulongo. 
## Shintu baluba no kushilisha! 
## Bena mu maano yabo bwangu-bwangu fye baleelenganya no kuti ishi mfuli, nga baipaya abene, 
## shikalabafwako ukulwisha abalwani babo. 

