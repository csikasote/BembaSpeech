## Nga afwa umuntu wa musango uyu balamutanta elyo bamulya. 
## Umwine bamupeelo mutwe. 
## Limo-limo kuti bayamukakila apafyalile ng`wena pakuti ise imulye. 
## Epakuti imipashi ya mu mumana nayo ilelyako, ilenakila na bantu. 
## Abene abati isabi ekuti lileľwe lingi ne ng`wena nasho shilaikata abantu. 
## Ilingi ici abeni bashalefula abantu baleyafye mu kulunga mu mishi ya banabo.
## Imipashi ya aba bantu ikali, na bene nabo bakali cibi. 
## Bena umunofu wa banabo e munani. 
## Shikanofye uo bashishukile. 
## Ale caalo no kulula! Abo balandabube nga balyafye ninshi cabala capwa; limbi kuti papita no mwaka clyo baisamona akantu kabili. 
## Nga pamoncka cimo icili nge mfwa pakati apa ninshi bashimapepo baishiba ukuti nakabili imipashi yesu ilewaya ukulya ngangu umwaka taulati upwe ukufika pa nshikunkulu.
## Nga kuli ukuya ku mpili sha mipashi yabo pefye cibe cafine cibi. 
## Ilingi line bemo bushiku ku kuyalunge cipondo nangu ukuyabula nkulikwa nga epo ali. 
## Kabili pa kuyako kuti bali umulongo uutali saana. 
## Babala balongana cinshinshi kunse ya mushi bacilolo beka bena e basosafye mu kapopo amashiwi yepaalo no kusheto muti nshita fye yonse balefwisa na mate. 
## Abaſoma apo beminine kuti balipofye na kututu. 
## Cilya bapwo kupepa elyo batunguluulo mulongo no mukaili pantashi.
## Apo ninshi bonse abaume basendele amata ne mifwi. 
## Bamo amafumo, aba noma bena bashalile panuma. 
## Cilya bati e kwima nomba mu mushi, mukwai nomba shatipo na Lakatakatakata!!
## Shacinsa, shaсinsa. Kuti shilifye sheka sheka apabula no lwimbo, abantu balifye cinshinshi. 
## Bashifumafye mu mushi lyena no lwimbo waumfwa batipo na poo! Awe kuti capota nganshi.
## Elyo nga bafika ku lucengo kwine lyena babula na nkulikwa bamuteka na pakati. 
## Babula ne fyuma bamupeela abati: "Wikesatulya twakufuta: kafwe."
## Elyo bashimapepo bapalama nomba no kwikato muntu we paki bamusunkila na mu lucengo. 
## Pa kumuposamo baleti: "Kafwe uli paki lya mipashi yesu."
## Umuntu kutifye na mingilile mu lucengo na fitandabube fyamukunga fyamufyenta na mu masumbu yafiko. 
## Fyamulanshishisha, fyamutanshishisha mwe! 
## Kuti umo umuntu ali alepunda awe nakalya fyangilwe fye ku kufipo mulopa mpaka anaka, umweo wapela afwa. 
## Abali kunse apo ninshi balepundafye utupundu nokuseka akalanga.
## Caaba nge cipangano ukupangula amafumo pa mwinshi ati pali filya nalimo afuma twaisa mulusa afwila nangu pa mwinshi. 
## Nga cakuti afuma ninshi lishamo saana bakalobe caalo conse. 
## Efyo caali na pakubalantanshi ninshi tabalalaampa kukaka muntu ngali nokuya ku mipashi. 
## Kanshi ico cine calishalilila.
## Ilyo bapwa e pa ku bwela ku mushi; bashimapepo beka e bashala ku kupwililisha imilimo yabo. 
## Ninshi baleya cinda saana ubo bushiku. 
## Banwe, basekelele mipashi yabo. 
## Abaice bonse bali nokwangala pamo pene na bafyashi babo. 
## Ala kuti umushi wakaba na see! 
## Ubo bushiku na nyina wa mipashi uusungé mipashi ku mpili ninshi aleisasendama mu mushi: e kubweshe shiko.
## Baleiletelela. 
## Imfubu nasho ashiti twafwa mwe. 
## Bapunshishe bushiku bonse kuti pakuti buce balasako imfubu shisano, ne n wena nasho shibili. 
## Bulacafye ulucelo abantu bakutana mu mishi. 
## Mwandi caishilebapesha na maano pa kusange mfumu yabo naifwa kabili teyakumoneka na kumoneka. 
## Bati bacelele ku mu mana basanga ne mfubu peshilya nasho shifwile nkusekuse. 
## Nga neci abantu bakulya abalapepa inama sha mu mumana, bena ni mfumu: awe cabwela caisha no mwana. 
## Kuti nabafwalila mukwai bebele mpakafye ninshi na ifwe tulobelepofye. 
## Abeni bena kumonafye icimulongo cakulisha pe shilya, kabili neci kasuba, bebele natucimbefye. 
## Nga kanshi mwe bantu cine-lubali kuti mwalwa na banga! 

