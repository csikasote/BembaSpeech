## AENDELE bushiku bonse; asuka afika ku Blueville lucelocelo fye akasuba lakalafika na kuli 08.00 hours.
## Kuti nanaka, nalepela.
## Aikala na pa cilibwe cimo ifi epo alaontela akasuba. 
## Pali ni pa Mulungu, bamotoka tebapwingi, abaleya ku tulabu na ku calici ku kupepa; 
## kuti umushi ukabile na see ku cilulumo caba motoka.
## Umushi uukulu taata ciyaya. Mu bukulu intamfu cintampendwa. 
## Mu butali mwena na menso leti yafikeko ukwapelelo mushi. 
## Baukula mwisamba lya lupili ulo batila Blueville, Iwabo lwafita, ekwafuma ne shina line ilyo. 
## Lwakumasamba kwapita ne cimana icikulu saana batila ci Lomfyo.
## Acili alepapa umushi ubukulu napunamina mu muulu, aumfwafye uko umuntu umo alemuposha. 
## Ico ashishibe cilimi, icakumwasuka cabula. 
## Awe kuwayawayafye ku minwe, asuka ailuka ukuti uyu muntu mweni saana mu Blueville. 
## Epa kumusenda ku calici uko aleya ali tubwelele nao ku ng`anda nje musunge.
## Bati bafike ku calici, babulo tufipe, pantu latwafulile, batubika mwisamba lya cimuti. 
## Baingila na mu qanda ya Mulungu. 
## We ciyanda nobe ulaikulila wee! 
## We ciyanda nobe ulasamikwa wee! 
## Ala Shamitombo kuti eketefye pa kanwa. 
## Aikalile lwa ku mwinshi uko alemonafye na fyonse ifyalecitika. 
## Aleti amona umuntu onse uwaingila, abala atibila pakati, elyo ayafwaya apa kufukama. 
## Ifyo finefye bonse Abasungu na Bafila, abaume na banakashi. 
## Babula ne nyimbo mukwai capola na pole. 
## Neci muli ne cinanda, lelo nga mube nga ku mpili sha mipashi yabo kulya balishafye noma! 
## Na mu matwi kuti muli na poo!
## Cilya bafuma abantu balaposhanya mu minwe ne nseko ishingi saana saana fye.
## Shamitombo ena aletambakofye. 
## Asuka Anatole, uwamutolele, alamulondolola ku banankwe Abasungu na Bafita. 
## Bonse baisalongana akabungwe balamuposha mu cilimi ca kumyabo, balemufunka na mu minwe. 
## Paisapo no mukashana umo nao Anatole alamulondolwela ati: "Uyu, Mulamu e cibusa wandi ntolele mu musebo." 
## Ico Shamitombo taleumfwako ifyo balesosa, Asekafye babwela balafunkana na mu minwe.
## Maria afumapo aya na filya apali abesukulu banankwe, apo pene epo ayasanga na Pauli Ferdinand.
## Balalanda balaseke cibi. 
## Shamitombo ena batangishanya na Anatole, balaya na ku ng`anda. 
## Shamitombo camupeseshefye na maano pa kusanga abantu ba ku Blueville bamusekelele ifyo ashalala mona. 
## Munda alekumbwa saana ukwipusha uko calolele, nomba ici ashaishibe cilimi, camupelenganya. 
## Akonkelelefye co cine abantu bawamisha ku mutima ebele na ine ku calici nshakulapuswako. 
## Asuka baishibana na bantu abengi saana. 
## Maria Vigodolo asuka aya ku sukulu uko alesam bilila. 
## Ninshi e mwaka wa kupwililisha. 
## Shamitombo nao ci Maindo aya alacishiba bwino-bwino saana. 
## Alapanga no kuyaingile ncilo.
## Asuka ubushiku bumo alaeba Anatole ati: "Shikulu bushe ninshi teti kumoneke ukwakwingile ncito?" 
## Nao Anatole ebele ico eco usose kabili nomba nawishiba ic√≠limi cesu. 
## Eko kuli uko balefwaya abashilika ku Kamba. 
## Nomba cilingile ukuu nga bayakwingisha, na iwe ukabikepo umutima pakusambilia lcipotugishi; 
## pantu ecilimi cakuno. 
## Lyena na Basungu baka ba mucele.
## Ku Kamba Shamitombo labailemucushako nelyo panoono iyoo. 
## Batilefye bashimumone cimo bukulu bebele niwe ani ishina. 
## Balamulemba na muli lejista. 

