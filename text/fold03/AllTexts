## Bushe nindonga fyonse?
## Lekeni incheking`e mwe
## Panado emoili
## Efyo nachilaishupa ati inkasabe mailo ulucelo ifi, awe!
## Kuti wabulishapo fimo
## Bushe nindonga ulia uukali?
## Teti injefye ukwabula umuti ku tauni, teti.
## Umuti wachitemwiko, nindonga nao.
## Tuone!
## Nindonga onse uukali.
## Ala nganiciishupa.
## Nalaposafye mulyamwine mu coola.
## Mayo mwe!
## cinshi kanshi ukwima mu lubilo?
## Tekuya!!
## Ala mpombo wibilima.. aba bilima tabaya.
## Nipesa mwamona impombo pano? Nine Chintelelwe.
## Naufilwa nokusendama bwino umulandu wakufwaya ukuya ku town.
## Neno ndefwaya ukuya. Ndeya ku Kalale.
## Iyii nakupela iyi ni 300 kwacha.
## Nashikumanina ishii..usunge bwino indalama.
## Lobe nga bakwibila ba kapolala.
## Bakabolala bebile ine? Ku balowa!
## Nga iwe, finshi ufulilwe?
## Mwilansoshamo!
## Mona kuno, ukashale wapoka shonse indalama nasha kuno, waumfwa?
## Aleni akuyeni.
## Ninani mushile nao indalama?
## Impiyanshi? Awe ili lyashi lya ine na Katumbi.
## Endesha, kabili mushindike aleya.
## Iwe nga iyi ring ku kuboko, naukobekelwa?
## Niba Emmanuel, ebankobekele!
## Mwamona efyi ubwalwa bwaba, Polopela?
## Mwamona efyo ndandapo pa bwalwaa?
## Iyo bacimulasa umwele kwitako
## Ni mu bwalwa fitunikila.
## Ala, Polopela kosa uli mwaume.
## Pano pacilye twaisa .. lyashi lya ndoshi tulelandapo.
## Imfunine panse, nasanga indoshi iyo.
## Umuntu uupepa olo umuntu uwaishiba ukulanda na Lesa, Lesa kuti akweba efyo ulingile ukucita
## Mwatandala shani ba Mayo?
## Bushe nikwisa muleya?
## Awe kwena.. twacishindika fye cintelelwe.
## Naima ubulendo bwakuya ku kalale.
## Ulishani Katumbi.
## Cawama epo twamonana. 
## Nacilafwaya mungafwilisheko taata.
## Mukwai kuti mwantuminako phone kuli Emmanuel ku kalale, ukumwishibisha ati Chintelelwe naima alimunshila.
## Ku Kalale?
## Emukwayi, mumwebe ati umulumendo naima.
## Mwalishiba Chintelelwe tatontonkanya bwino saana. Acita kwati limbi nao alifulungana
## Ne nsaansa shakwe Chintelelwe kuti ashoma mulyamwine mu tauni ukwabula ukuya ku ng`anda.
## Ala kabili, Chintelelwe naima ubulendo bwaku kalale?
## Eee, ili line so apa eo twafuma mukushindika.
## Mukwai ndefwayafye munjishibishekofye nalume wakwe ukweba ati naima.
## Awe ubwafya tapali. Tulibana benu bonse. Nalatuma phone.
## Naciba ndetandala naba lumendo abanandi..eko nshile ka foni. 
## Lekeni indeya sendaa elo intumine ba Emmanuel.
## Kaili ena alikwatako ka batili. Epo tuya muku cajila ama foni.
## Mwilaba mukwa. Natotela saana.
## Tueleya Katumbi ku ng`anda.
## Katumbi, washibuka shani?
## Eya mukwai, nashibuka bwino. Muli shani? Mwalila?
## Naisa mukulondola inkongole shakwa Chintelelwe.
## Kuli ine eko Chintelelwe atile ndi nenkongole?
## Ba Chintelelwe balinshilapo inkongole ine?
## Bushe tabamifwaileko umuti wa baume?
## Balindondolwela fyonse.
## Batile balimifwaileko umuti uwa baume.
## Balilembele bonse amashina ebo bafwaile umuti nenkongole iya shalako.
## Imwe inkongole yenu ni 400 kwacha.
## Iwe Katumbi, nga nalikwatila Chintelelwe inkongole nga kale napela ba noko olo iwewine.
## Nga ulekana ukumpela inkongole nalaya ku pangila umuti wankongole.
## Lobe ine naya. 
## Nala bwela icungulo insage impiya shandi.
## Katumbi tekanya isa kuno.
## Auti shani?
## Ndeti isaa tulanshanye fye bwino.
## Emukutila epo wakwata amno nomba, tefyo?
## Mona nalafwaya indalama. Inkakupela.
## Lelo nshikwete. Unjeleleko.
## Ndelomba ukuti umpelekofye inshiku shibili ukufwaya indalama.
## Awe inshiku shibili sha fula. 
## Lelo kanshi mpelako fye ubushiku bumo. 
## Kuti waisa pitako mailo icungulo, ukesa shisanga indalama.
## Alo nalyumfwa ukuti umuti ba Chintelelwe bakufwaile ulebomba saana.
## Ningumfwa efyo abalumendo balelanda muno mushi.
## Utulumendo tulekukonka konka saana.
## Elo nshilefwaya ukulumbula namashina yabo.
## Ubikeko amano, nangu lelo line kuti washisanga indalama shani.
## Undetele lelo line indalama ku cungulo.
## Elo umuti uyu wine baku pangile ba Chintelelwe ulelenga ukuti naine umuti wambe ukutunta.
## Apa injishile umutima wandi ule kulukuntafye.
## Nico walyonda auti ungaba nga Robina uwaina nga kale icinjishe amano.
## Awe naciba nalombakofye ishiku shibili.
## Lelo kanshi letako fye akali konse akanono. Teti injefye minwe minwe.
## Awe naisa kanshi mpenikofye akashita akanono fye.
## Katumbi, napapata inkwetekofye utuma banshi (buns) tubili utu.
## Awe kanshi nacinja amano.
## Ine nacilamona kwati ni ndalama ulendetela.
## Nacilafwaya fye ati ulyeko kabili. Ncili ndeya mukufwaya ulupiya.
## Naumfwa! Nomba uposeko amano.
## Utu nangu napoka teku ninshi emo shapwila. Ufwaye indalama shani.
## 400 kwacha nindalama iikalamba saana.
## Naumfwa, nalafwaya!
## Nikwisa uleya? Ulingile walipila iya tiketi.
## Nishinga tiketi yine?
## Ni 200 kwacha!
## Nalakupela iya tiketi nga naingila elo naikala mukati mwa basi.
## Awe teti wingile. Icakubalilapo kulipila indalama elo waingila mu basi.
## Ale bika icoola candi ici bwino benjibila.
## Indalama ya tiketi iyii, 200 kwacha.
## Bushe ba Kailo, muli shani?
## Ine ndifye bwino, uli shani?
## Awe ndifye bwino naine.
## Nomba cinshi ulemonekela uwasakamanasakamana, cinshi cilekushupa?
## Walalenga ukuti naine intampe ukusakamana!
## Ala ba Kabilo ndi mu bwafya.
## Bwafya nshi?
## Te bamayo uku kwine bayaa!
## Ninshi yacitika?
## Balibebila ifipe fyonse. Fyonse fye!
## Tabakwete napakulala!
## Caabipa ico cintu mwe.
## Nomba icintu ubukulu ica citika waka ukwisa njeba bwangu?
## Ukwabula ukupita napa ng`anda.
## Amaka eyapwile nefya kucita. 
## Na mano yalipela yonse
## Ndelombakofye nga kuti mwangafwakofye ukumpelako nangu 200 Kwacha
## Ukuti inkabatumine bakabweleko
## Ukuba apa 200 nshikwete 
## Kabili ba kanabesa batile nabakwatako utumafya ka alawansi tabalampela.
## Pantu niwebo teti inkulekeleshe..ni jishibe ukuti taukwete kumbi ukwakuya.
## Ine nga nafilwa tapali uungakwanisha.
## Nalayesha pa misango shinse inkupele. 
## Apa ulebwelelela ku ng`anda ukufuma ku menshi, walansanga pa nganda pamobe.
## Natotela saana.
## Takuli ubwafya, uncetekelefye, ndelwisha ne misango yonse.
## Teti inkulekeleshe.
## Awe naumfwa ba Kabilo. Natotela saana.
## Kabiye katape amenshi ..nshakokole!
## Leka imbutukileko ukukwine.
## Iwe Katumbi, nga ifi ulecita?
## Awe nimwe ndepepela.
## Ulempanga icongo mumatwi. Finshi ifi ulecita?
## Ndemipepelela ubushiku bwalelo. 
## Ndefway imifumye ingulu shonse isho mwakwata mu mutwe umu ishakulesha ine ukupa.
## Ine uku kwata ingulu Katumbi??
## Mwalikwata!
## Iwe ci Katumbi leka ubupuba ulecita ubu.
## Ni lisa wasangwike kapepa iwe?
## Bushe nawishiba ati ingulu niwe nalafumya iwe?
## Ubushiku bwalelo ndemipepela mayo.
## Iwe Katumbi watumpa saana leka nomba kanshi imbe uwakukulopola.
## Fuma apa ukutumpa.
## Kuti nakukomaula ine nolukasu.
## Manje ifyo tamulila imilonge cinshi?
## Mwalikwata ingulu!
## Lekeni fye injise imipepelele.
## Inkakucita icibi nga uleangala naine.
## Nawishiba Chitalu?
## Katumbi acisa ati, nga tamulwalile ifintu fyakwe mukapusana.
## Katumbi acilafwaya ine?
## Ee acilakufwaya.
## Awe Katumbi elanshupa kwati nine mbuya wakwe.
## Uli shani Robina?
## Bwino uli shani Chitalu? Ulewasha?
## Wemunandi pano ulembona ninkwata inkongole kuli Katumbi.
## Bwafyaa. Uleumfwakofye!
## Ulenjeba?
## Shifumine kwisa inkongole?
## Kwali ifyo twaumfwene naba Cintelelwe epo tabalaya. 
## So shilyashine indalama esho eshile mukusenda.
## Nomba ishoshine indalama shakwa Chintelelwe esho engasa mukusenda mumusango uyu?
## Bwafya wemunandi.
## Uleibukisha filya nakwebelepo ati Chintelelwe alimpangileo umuti?
## Ohoho. E lyashi lilippo kanshi?
## Efyo baishile mukupinda bakatumbi.
## Emukutila kuli ba Chintelelwe kwalishele impiya sha mutii?
## Ehe kwalisheleko 400 kwacha.
## Iyo yine eyo aishile mukupinda mailo. 
## Awe kwali ku shauta uko..icakuti nabalepita kumusebo kuti baumfwa.
## Kwalifye ku papata pakuti aleke uku shauta.
## Nabena mupalamano bonse baliisa mukutamba elyo alelanda.
## Anso Katumbi takuleke!
## Manje umfwa wemunandi, ndelomba ukuti undombeleko kuli Katumbi ampeleko akashita panono.
## Awe mwandi nakumfwila noluse!
## Nalayesha ukulanda nankwe kuti limbi anashako ukupinda!
## Ka Katumbi kalitumpa mwe!
## Mwabombeni mukwai?
## Emukwai mwabombeni?
## Nafuma kuba lumendo kulya, nati injise kumonako.
## Awe mwacita bwino.
## Nga cinshi ulemonekela ifi uwasakamana?
## Ndimu bwafya.
## Bwafya nshi ukwete?
## Ba Mayo ukubaya bali bebila ifipe. Fyonsefye. Napakulala tabakwete!
## Chitalu! Chitalu! Chitalu! Nakwita kanga?
## Chitalu ulinobwafya bwamusango uyu ukwabula ukunjeba?
## Nalikweba Chitalu ukuti nga wakwata ubwafya ubuli bonse ufwile wanjeba.
## Nalilabako, Mwalishiba amafya inshita shimo shilafulunganya umutwe.
## Nalilabikilwako!
## Ama tontonkanyo yalifula icakuti amano yonse yalifye ayafulungana.
## Ukulabako! Nokulabako ati eko mwaba.
## Ndelomba ukuti munga ngafwilishakofye na 200.
## Iyakuti imbatumine bakabweleko ukucila balelala pa station!
## Chitalu nokumyanga umucele kashita!
## Nga twasova ubu ubwafya ninshi capwa!
## Eco ndelolelela abafyashi ukuti nga baisa tukalete ne nsalamu.
## Apa ni nkwatako 100 kwacha.
## Nalakushilako 100 kwacha, nombaline nalaleta iyashala 100 kwacha.
## Naya infike pa ng`anda pali ba Lungu, na laisa.
## 200 kwacha kanono twalasova wilasakamana.
## Leka niposa akashita Naisa nombaline.
## Ciisuma natotela mwende bwino.
## Iwe ka Katumbi isakuno.
## Iyo mwalipalana na Chintelelwe.
## Mwaiseni mukwai. Muli shani?
## Shani ba mayo senge?
## Nalilwala BP ine ulefika bwino.
## Nga kuti muletina shani muli pa ng`anda kwati mwamona icimbwi?
## Awe njikelefye pa ng`anda nati imbileko aka dilesi aka.
## Nga wayenda shani?
## Awe ifwe nifinofine nayendafye bwino.
## Nga ulupwa walusha shani?
## Bonse mayo senge balifye bwino ninefye uushilifye bwino.
## Ninshi?
## Ine ico nshibelele bwino ba mayo senge, ba mayo nabankanya ukupa.
## Mwati ilyashi ilyo elyo ningomfwa?
## Bushe taufwile ukuba ku sukulu ukuti ulelasambilila?
## Cinshi walafwaila ukupa? ucili umwaice!
## Naimwe efyo mwayamba ukulanda ifyo mayo senge?
## Mufwile mwanjipusha bwino bwino ukuti 'Bushe webo nga cinshi ulefwaila ukupa?'
## Wilamposela inshita. Ilyo ilyashi lyakupa ine nshilishibe!
## Elyo bamayo bapamulomo, ba lwambo!
## Ine ndefwaya ukupa mayo senge pantu ine isukulu teti inkwanishe ndicikopo!
## Abanobe balaipatikishako nangu ulicikopo.
## Takuli. Elyo uyo ndefwaya ukupa ine mwana wa mfumu.
## Pantu eco nkoselepo. Bambi nga bamupa ninshi ine nalusa.
## Umwana wa mfumu eo ulefwaya ukupa?
## Nga ilyashi nankwe lyafika pesa?
## Awe fyonse fyalipwa naba kanabesa bonse balilishiba ilyashi.
## Katumbi nga kale wanjeba ati uyu mwana wamfumu.
## Nefyakulanda landa fyonse nga tapali.
## Mwamona efyo nakoselelapo?
## Ine ndi nshimbi iyo abantu bafilwa ukolola.
## Apo kupitapofye ati faa! Icaanguka ifyo?
## Bushe ba noko cinshi balepangila umungulu ifyo?
## Uyu mungulu alepanga!
## Balikwatakofye ingulu!**
## Abantu bonse babutukila ku mfumu.
## Fwebo twalaba abantu nomba.
## Katumbi uli mwaume iwe.
## Bushe nomba tuleya lelo olo tukaya mailo?
## Ni lelo line fye.
## Awe ninshi mwabomba apo pena.
## Mayo senge ninshi tamwishibe ifyo mwalacitafye.
## Ala ninsansamuka!
## Tiye twambe napo.
## Mwati kuposa nenshita? Ulemona shani?
## Awe ndelolela. Kuti mwampelako icakulya pakubala.
## Tapali ifyakulya. Tiyefye tutampepo.
## Kuti wasanga bakupoka umwanakashi wakupa.
## Ama taila ya njinga nayapompwa?
## Bushe ba noko epobali pano pa ng`anda?
## Bafwile ukuba mu ng`anda umo mwine.
## Mwandi balaseya mwe. Katwishi nga epobali.
## Iwe Katumbi, isa kuno.
## Ico naishila kuno mulandu wakwa Katumbi.
## Acisa ku ng`anda ku mwandi alenjeba ukuti alefwaya ukuupa.
## Bushe kuti wamukanya shani ukwapwa ku lupwa lwa mfumu?
## Cinshi?
## Pelela nokupelela. Upelefye apopene!
## Katumbi takuli eo alaupa, ine ninkanya.
## Uyu Katumbi afwile ukubwekela ku sukulu.
## Elyo ba Kanabesa imfumu yali kanya ukuti umwana wabo opwe kuli Katumbi.
## Nebo ifyakuya ku sukulu nakana, ndi cikopo.
## Umfwa umwana nalanda ati cikopo. Nga cinshi ulemupatikisha ukuti abwekele ku sukulu?
## Abantu babutukila kuli ba kanabesa. Bushe cinshi calalesha ukuti twikaleko bwino naifwe?
## Abene nga nabatemwana bafwile baupana.
## Iwe suminafye epo ine ndi wishi  nala pwishafye ilyashi lyonse bwino saana.
## Ine mulamu ukulandafye nakanwa kameno, ine nakana.
## Nga mwalanda ukuti nimwe ba wishi, konkanyenipo, ine nasambamo iminwe shandi.
## Bushe Katumbi apekala umukashana nimupepi?
## Ee mayo senge nimupepi.
## Endesha kabiye umwitee.
## Kamulete ilyashi ili lipwe, endesha!
## Iwe ima apa enesha kamwite umukashana.
## Ine mulamu no mwana wenu uyu ine nshilimo.
## Bushe uleibukisha nalikwebelepo pa mwipwa wandi uuleisa ukufuma ku mushi Chintelelwe?
## Ba cintumina foni ati naima kale alimunshila aleisa.
## Iwe leka ukunshupa ikalafye mucipuna cobe.
## Bushe mwaile ku cililo?
## Naile mukumonafye ba bululu.
## Moneni nga twafika apakwikila, munjebe.
## Nshilefwaya ukuluba mu kalale.
## Mufwile mwandanga pantu teti mufilwe ukwisha mukalale imwe ifi mulemoneka.
## Iwe ninkweba ukuti akalale kakulu uku tuleya kuti naishiba shani apakwikilila iwe nga taupeshibe ishina.
## Elyo ba Emmanuel bengi mu kalale.
## Kuti naishiba shani Emmanuel ulelandapo?
## Imwe ba mudala lekeni icongo naimwe.
## Kuti mwalanda shani ati tamwabeshiba ba yama ba Emmanuel?
## Iwe wilansonta umunwe pa menso nalafulwa nomba. Ulenshupafye!
## Bushe Iwe kondakita uyu muntu mumufumishe kwisa kanshi?
## Iwe tukumenefye lelo muno mu bashi. 
## Cinshi walaipushisha eko mfumine?
## Imwe ba mudaala mwikala ku kalale elyo naba yama ba Emmanuel nabo bekala ku kalale.
## Kuti mwakana shani ukubeshiba?
## Nangula kushishita teifi. Umuntu mwikala nankwe ku kalale ati iyo nshamwishiba.
## Iye iwe lolesha akalale! Mwati nalalondoka kuno?
## Pantu ine ekofumine nga walolesha palya peshilya, kwishiba ati pekala ba kantwa!
## Manje imwe mwikala mu kalale bati tamwaishiba ebena mupalamano benu?
## Ukuleya ku kalale taufwile ukuya namano yakumushi.
## Ku kalale takwaba mulomo kwati niku mushii. 
## Abantu bekalafye cilamuntu palwakwe.
## Aleni isaleni akanwa kenu, mwalanda saana.
## Nshili munobe nalakukansula ulupii ine.
## Wishibe ifyakulanda naine apa pantu walankalifya.
## Bushe Katumbi cinshi uletaking`ina isheti umusango ifyo?
## Efyo ba fwaya ba mayo senge ifi.
## Aba nomba ebapongoshi bobe, ufwile ulebapela saana umucinshi, waumfwa?
## Kabiyeni mukabete mukwai.
## Mayo senge wandi muli kwisaa?
## Nabaleta abapongoshi benu bali panse.
## Katumbi nga ici waleta cinshi?
## Ninshi iyi waleta pano?
## Muntu! imwe tamumwene ati bapongoshi benu aba?
## Euyu umwana wamfumu nalelandapo.
## Kwena mwaice waba nomupamba, e mwana wa mfumu uyu?
## Katumbi mipamba iyii waleta pano.
## Mwana wansofu uyuuleba ati mwana wa mfumu.
## Katumbi uyu akalapwisha fye ubunga inshiku shibili, bushe finshi ukulamulisha iwe?
## Nga imwe umubili wenu uyo, naimwe mulemoneka kwati muli kana ka nsofu.
## Kana ka nsofu te muntu uyu Katumbi.
## Nashininkisha ico ba noko baku kanishe.
## Apapene apa wambe isukulu.
## Tapali uuletampa isukulu apa.
## Bushe imwe mayo senge cinshi mwabela ifii. 
## Iwe Katumbi uletontonkanyako kwati umwaume.
## Efyo ungapela uyu finshi?
## Umuntu talemonekapo nga umuntu ati iyo eo ndefwaya ukupa uyu!
## Mutwale ku mwabo, endesha.
## Bushe cinshi mwakwatila ubukaka bwamusango uyu kanshi?
## Katumbi! Nasumina eco na noko akanine. Cinshi cilya undetele iwe?
## Mayo senge amano yamusango ifi ecilenga ukuti abaice bayamba ukulufya umucinshi.
## Pano pa ng`anda tamulemfwaya.
## Ukucila ukunshupa cawama mwanjebelepofye.
## Nalayaiposa mukamana injipaye. Olo nalaikulika!
## Iwe! Imfwa Katumbi, noti ukuwafika.
## Amashiwi yakuikulika yabi.
## Iwe kufwayafye umwanakashi umusuma umutuntulu bwino bwino akaololoka.
## Temuntu ulya wacileta.
## Nomba ninshi ilya mwacimona imwe palya?
## Te mwana wa mfumu uyu uwaciminina, kana ka nsofu!
## Imwe naba mayo camoneka kwati mwalingana amano.
## Nalayaikulika olo ndeyaiposa pa kamana ka menshi.
## Iwee Katumbi isa kuno!
## Kanabesa bushe mwaibukisha lilya natile kuli umukashana ndefwaya ukuupa?
## Ishina lyakwe ni Chitalu.
## Bushe nauipekanya ukutwala ubusonge?
## Ee ndefwaya uku twala, ndelolelafye banyina ukuti bakese!
## Ubwafya bulipo bwakweba ati kuntu baya balibebila ifipe fyonse bakwete!
## Efyo umukashana acindondolwelako ati takwete abakumwafwa.
## Efyo acindomba ukuti nga fwilisheniko ba kabilo nakandalama aki konse.
## Naine epakutila nshamulekeleshe uyu muntu.
## Nomba imwe ba kabilo mwalishiba ukuti tenshita mufola ino.
## Awe nangu fye teifyo kabilo, ulya muntu tamulaupana, Nayamba kale ukukupela amafya?
## Iyo kanabesa ndefwaya fye ukumwafwa pantu nacumfwa ubulanda pafyo acinjeba.
## Ubo bwine ubulanda ebukakuletelela. Umwanakashi eo taulaupa!
## Bushiku bumo akakweba ukuleta injinga olo motoka, fikakukosela iwe ucenjele!
## Ubwafya naiwe wakwata, ubufii, kabilo.
## Kabilo uli wabufi.
## Nga niwebo walimweba ati nalikwat ing`ombe ukubikapo ne shandi.
## Kanabesa kuti nalanda ing`ombe shenu kwati shandi?
## Awe teti incite icintu icamusango uyo iyo!
## Kaili naciba nati palya tamulamfwaila ka ndalama kandi, kuti mwankongweshako 200 kwacha.
## Awe kanshi naumfwa. Nalamona efyo nalacita!
## Ifyo walanda ati banyina balinamafya, inkesaipusha nga ba bwela.
## Tukesa umfwa nga tebufii.
## Awe fishinka nga ifyo acindondolwela umukashana.
## Kanshi nalamona epo tabulaila nalakufwaila akapiya.
## Tiye tuleenda mune.
## Napapata winsha nga twafika mu kalale.
## Bushe apa nomba tatwishibene? Uli munandi nomba.
## Bushe nawishiba neko ndeya ine?
## Nacilafwaya ati inkulangisheko ifyo palemoneka bwino panse.
## Fingi ifya kumona panse. lolesha.
## Wilanjikata pa mutwe ne minwe yobe iyafiko
## Bushe tawafulungana iwe?
## Iwe walambika mu mafya.
## Nga nifinshi mulelolesha pali ka foni?
## Bushe finshi uleloleshela ifintu ifishili fyobe?
## Bushe iwe nawishiba ukuti icinecine nalakuma pali ifi ulecita?#
## Walafuma muno mu bashi ninshi uleswa umulopa.
## Wemutemwikwa wandi ndelomba ukuti unga mpelakofye akashita akanono ukuti injesenda umwipwa wandi ku siteshoni.
## Awe tapali ubwafya, mwilaba ukutila tulingile ukuyamona bashimapepo akasuba.
## Nshakokole. Nalacita ukwangufyanya.
## Nga naciya naiwe nomba ndefwaya ukuti utushe.
## Mulamu! Iwe niwebo wasuminishe uku uyu mwana ope ulya umwana.
## Niwe wasuminishe. Niwe!
## Kuti wasuminisha shani ukuti Katumbi aye fwaya ulya umwanakashi.
## Mulamu, fuka. Bushe cali ninebo?
## Ninani asuminishe?
## Nga ine nasuminishe munshilanshi?
## Mulamu ine nalimyebele ukuti Katumbi acepa, alefwaika fye ukubwekela ku sukulu.
## Imwe nimwe mwakoselelepo ati iyo mwana wamfumu.
## Eee mwana wa mfumu ulya wine mwalefwaya.
## Ulya wena ta monaka bwino kwati mwana wa mfumu.
## Ubwafya bwakuti iwe tawakwata amshiwi yakunjeba.
## Niwebo walingile ukunjeba efyo umwanakashi amoneka.
## Nomba iwe tawanondolwelepo ifili fyonse. 
## Pantu ulya ni ngoma.
## Kana ka nsofu.
## Bushe eko ungayaufya umwana kulya?
## Muno mu mushi kuti wamona kofye akamwanakashi akamulingile akasuma bwino bwino.
## Not ulya. Nimutamfya.
## Nomba kuti mwatamfya shani umwana wa mfumu? Eulyawine eo mwalefwaya.
## Ulya te mwana wa mfumu, kana ka nsofu.
## Ku mushi nga bkabwekelako ninshi ndi mwana wambwa.
## Lekeni imfwaye ka foni imbatumine ba yama ba Emmanuel.
## Ba nkashi muli shani?
## Bwino muli shani ba ndume naimwe?
## Ba nkashi, namwishiba, nacikila pa bashi sisheni iyabela kulya. 
## Nomba nashunguluka itauni nati limbi nalamonako motoka yaba yama.
## Nindabwafye nashunguluka konse uku nshiimweneko.
## Ndelombako ukubomfyako ka foni kenu ukutila imatumineko bese bwangu.
## Mufumine kwisa?
## Infumine ku mushi ku Luapula
## Nomba muno mu kalale ama motoka yengi saana.
## Kuti caba icashupa uku mona motoka yaba yama wenu.
## Nomba ba nkashi teti mungafwilishekofye ukuti imbatumine phone?
## Ciisuma ba ndume. Nala mwafwilisha.
## Bushe namukwata inambala yabo?
## Ee ninkwata aka pepala epo bacindembela.
## Ka leteni aka pepa insendepo inambala.
## Bushe ba nkashi nimwebo ba nani ishina?
## Hmm imilembele! Bushe iyi inambala iyakulekelesha ninshi??
## Nabo ba yama benu bala bika foni apatali, ilelilafye tabaleyasuka.
## Sendeni foni mulande nabena nga bayasuka.
## Hallo ba yama ba Emmauel. Ndemyumfwa.
## Kale injishile. Nacifika kuma 3 koloko..
## Ee, ebo impele foni mulande nabo?
## Oho ati ndepwisha iyakulandilako.
## Aleni ba nkashi landeni naba yama.
## Hallo ba boss?
## bwino bali shani?
## Awe nimbonafye.
## Mwalatusanga pa sitesheni kuti aluba.
## Ee kuti mwatuma pa nambala iyiine.
## Ba laisa nsenda pa sitesheni?
## Ba nkashi ifishinkafye baleisa ba yama?
## Balanda ati mubalolele.
## Mwandi ba nkashi yandi muli basuma, mulemoneka bwino saana.
## Bushe mwalyupwa?
## Bushe ndemoneka kwati nalyupwa?
## Kaili eco ndemipusisha pantu ninjisa ku kalale ndefwaya uku kwata ifibusa.
## Efyo imwebele ati ndefwaya icibusa naimwe?
## Tiyeni imitwale ku sitesheni ba yama benu limbi nabafika.
## Kanshi tamwaupwa ba nkashi?
## Nomba ukumoneka bwino ifi!
## Namwishiba, ifi tamwaupwa kuti namupela umuti mwafumyako iciwa pa mubili limbu ecotamupilwa.
## Iwe! walaluba munomwine mu town nga tanjishiba.
## Tiye inkutwale balekufwaya ba yama obe uko.
## Uyu e Chintelelwe naciya mukusenda ku sitesheni.
## Iwe Chintelelwe ni finshi ulelolesha?
## Awe nefyakulanda fyapwa ba yama wandi.
## Bushe nabo ba nkashi bekala pano?
## Mukashi wandi nalikobekela.
## Ebalaba ba noko lume balya nombaline fye.
## Ba yama mulembepa ubufi.
## Bushe ico munjeba cishinka?
## Fishinka! Eo ndefwaya ukupa ulya.
## Awe ba yama mulembepa ubufi. Nalimishiba imwe.
## Nga finshi waishiba?
## Efyo namishibafye efyo mwakula ba yama.
## Kuti mwalanda no mwanakashi imwe?
## Mwisakamana nangu acisafye mukutandala ninjishiba efyo nalacita.
## Nga ni finshi ulefwaya ukucita?
## Ninjisa nefintu ifingi mwisaka umu.
## Finshi wishile nafyo mwisaka umo?
## Ninjisa na tumuti twacitemwiko.
## Yalya amano wakwata taufwile ukuyaleta kuno.
## Efyo bakutamfishe ku mushi mulandu wa misango ishishine.
## Nafuti wambe ukalanda pa mitii. Nshilefwaya imisango iyo pano pa ng`anda.
## Uletesha?
## Nshilefifwaya ifyo ifinu ulendapo.
## Manje ba yama kulanda icisungu? Naumfwa fintu mwalanda.
## Ufwile uku kwata imisango iisuma pano.
## Odini kuno.
## Uli shani Chitalu?
## Naisa mukupoka impiya shandi.
## Katumbi shilya inshiku shibili nalombeleko, impiya shalishupa ukusanga.
## Ndelomba ukuti unga mpelako inshiku nashimbi shibili.
## Inshiku shili shafula saana mukashana.
## Bushe nawishiba ati nalacinja amano?
## Awe wicinja amano. Cashupa fye ukusanga, ala ninjesha na maka yandi yonse.
## Limbi nalimo ulantwishika, tawaishiba ati nine beta ati wanu Tumbizi mushi uno?
## Ndekusebanya umushi onse icakuti na bonse abakutemwa ba cinje amano.
## Bushe umushi onse balingile ukwishiba ifilecitika?
## Awe takwaba ifyo naiwe.
## Letafye impiya shandi fyonse fipwilemo.
## Pa mpiya shobe inkwetekofye 100 kwacha.
## Awe 100 kwacha yachepa saana.
## Eyo nsangilekofye. 
## Nalakonkanyapo ufwailapo nashimbi ukuti shikwanine.
## Napapata sendako iyi.
## Yacepa iyo bikako amano.
## Katumbi sendakofye iyi 100 kwacha napapata.
## Ndekusebanya
## Walinjishiba amano yandi?
## Uleti nokuti inkwetekofye 100 kwacha!
## Nalakushimika ku mushi onse ati ubomfya umuti pamo nabonse abakutemwa.
## Ningumfwa ati abantu balekukonka saana.
## Manje Katumbi abantu bonse pamo nabalepita ku musebo beshibe ati Chintelelwe alimpeleko umutii.
## Nomba ico taulempelela iimpiya shani cinshi?
## Inkweteko iyiine 100 kwacha. Isha shalapo nalafwaya.
## Naumfwa. Letako iyoyine. 
## Nomba wishibe ukuti iya shala 300 kwacha mu nshiku shibili.
## Imfwile naisa shinga shonse ishakumani.
## Iyo Katumbi walishupa.
## Elo nga nshakashisange ukacimona.
## Ukushupa kwat tauli mulamu wandi.
## Ndi mulamu obe kuli banani?
## Tekuli Robina.
## Bushe Robina ni nkashi obe ukuti ulelanda ati nine mulamu obe?
## Bushe taukweteko utuma banshi natumbi kwati tulya wampele bulya bushiku?
## Awe lelo nshikwete Katumbi.
## Oho Ok. Nomba ubikeko amano mukufwaya impiya shandi waumfwa?
## Inkakusebanya umushi onse nga uleyangala.
## Monica, bushe finshi walile?
## Li sabi nalile mailo.
## Nawishiba!
## EEifi ndekweba ukuti kuti yaba Malaria.
## Pantu teti uleluka inshiku shitatu emo shakonkanina.
## Tuleya inkutwale ku cipatala.
## Awe teti indeya ku cipatala, ndifye bwino.
## Lisabi fye nalile.
## Tapali ifyakuti nindwala. Ndifye bwino.
## Mona! Ifinga lenga ukuluka fingi.
## Kuti lyaba nilyoline isabi olo limbi ni Malaria.
## Ekuti cawama twaya ku cipatala baya kupima bwino bwino ba shing`nga twaishiba ubwafya.
## Awe ine nshilefwaya ukuya ku cipatala. Nshileyako!
## Mailo walikana, masoshi nalyo walikana, futi nalelo ukane?
## Nomba ndeya mukucita inshi ku cipatala kwati nindwala? Ndifye bwino
## Umuntu nga aleluka inshiku shitatu ukwabula ukuleka mufwile ukwishiba icilelenga.
## Ine ico ndekabila pali inonshita kutushakofye.
## Ndefwayakofye ukusendama panono.
## Epo waishila pano nshakwikatamo.
## Bushe ku tusha kwamusango shani eko ulekabila?
## Ine nshakwikatamo.
## Awe nshileumfwafye bwino. Ndefwaya fye ukutushako.
## Iwe, balindondowela ba yama ba Emmanuel waumfwa.
## Balinjeba ati tauli lupwa lwesu iwe.
## Waisafye mukulya pano. Ninshi iwe?
## Bushe caani ici? Taumwene ati mabuula aya iwe.
## Manje iwe, iyi incito yobe ndekupoka waumfwa?
## Ninebo ukalabimba. Iwe ulyafye ifyakulya pano.
## Bushe walishiba eko twafuma ine naba Emmanuel pakuti wise ulelanda ifyo?
## Fuma apa ulemfulunganya fye.
## Ninkweba iwe. Inkakupoka incito.
## Ulelanda inshi kanshi?
## Kabiye uko wilamfulunganya. Leka imbombe icito.
## Naumfwa iwe.
## Monica, nawishiba!
## Epo taulangila mu ng`anda, bushe ili ifumo ukwete lya myenshi inga?
## Ninkwipusha ilipusho, imyenshi shinga?
## Bushe ulefwaya ukuti imbwekeshepo?
## ili ifumo lya mweshi umo.
## Iwe Monica teiwe cibulu. Akwasuka!
## Bushe umwine wefumo ninani?
## Monica landa icishinka.
## Landa icishinka ukuti ube uwa kakulwa.
## Chintelelwe ewampele ifumo.
## Iwe ulishilu. Tawakwata amano.
## Cinshi ulenjikatila. 
## Ninshi tawakwata umucinshi.
## Nalikwata nobe ala.
## Nomba ninshi wacilanjikatila? Tawishibe ukuti nine mayi senge obe ine.
## Nga nifinshi uleseka apa pene?
## Pali ifya wama.
## Noti ukulanjikatamo. 
## Wilakwata icibeleshi naine.
## Nshatemwa amano yamusango uyu.
## Umfwa kuno.
## Ba yama balinjeba fyonse.
## Bushe tawaishiba ati nalikobekelwa kuli ba yama bobe?
## Iwe uli wancito pano pa ng`anda, balinjeba ba yama.
## Abakweba ati ndiwa ncito pano nibanani?
## Tawakwata amano iwe.
## Inkakufumya ubupuba pano pa ng`anda nga wayamba ukulambelesha.
## Imfwile nakupa iwe waumfwa?
## Iwe ukupa ine?
## Iloleshe weka. Umungulu weka weka.
## Balikushimika ati eko wafuma ku mushi niwe cintomfwa.
## Noti pano. Ubupuba bonse ubushe ku mushi ku mwenu.
## Nga teifyo nalabeba ukuti bakubwekeshemo ba yama bobe.
## Nalaisa beba nga baisa. 
## Teti iwe ulenjikapamubili iwe
## Ninsambushi ukwete iwe?
## Iwe Ikalafye tapali efyo unganjeba.
