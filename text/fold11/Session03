## Ukushitisha kwa Bantu elyo no Kusunga mu Busha
## Ukushitisha kwa bantu elyo no kusunga mu busha milandu iyakakata nganshi mu calo ca Australia.
## Ukushitisha kwa bantu elyo no kusunga mu busha fyalikanishiwa namafunde ya calo.
## Umuntu uwasangwa neyi milandu kuti akakwa, abe mwanakashi nangu umwaume.
## Ngacakuti imwe nangu umuntu umbi untu mwaishiba ali mu busanso tumineni ba kapokola pali 000.
## Ba Kapokola mu calo ca Australia bantu abasuma kabili abacetekelwa.
## Ngacakuti mulefwaya uwakumipilibwilako icitundu tumeni pa 131 450.
## Ubuteko bwa calo ca Australia tabusuminisha ukushitisha kwa bantu elyo no kusunga mu busha mumusango uuli onse.
## Ukushitisha abantu no kusunga mu busha kucitika ilyo abantu bapatikishiwa ukwingila mu fintu ifyakubonawila ubwikalo pakuti umuntu umbi akwatilemo ubunonshi. 
## Ici kuti cacitika ku baume, abanakashi nangu abana banono. Ukushitisha kwa bantu elyo no kusunga mu busha kuti mwasangwa ifintu ifi:
## Ubusha, ukubombela umuntu umbi nangu ukupatikishiwa ukubomba mu twampani pamo nga utwakupokelela abeni, ukukuula, ukubyala ifimiti, ukwimba amabwe, nangu mu bulimi, pamo fye no bwampano bwa mufyupo;
## ubusha bwa nkongole;
## ukubomfiwa mukulungana no muntu;
## ifyupo fyakupatikishiwa
## ukushitisha umuntu pakuti bengafumyako ifilundwa fimo ifya mubili.
## Ukushitisha kwa bantu elyo no kusunga mu busha milandu iyafisama
## Ukushitisha kwa bantu elyo no kusunga mu busha milandu imo iingafya ukwishibikwa. 
## Abantu limo tekuti bafwaye ubwafwilisho pantu abantu balatina ukukandwa kuli abo abalebabomfya nangu ukutiina ukulufya ifitupa fyabo ifyabwikashi muli cino calo.
## Ifishibilo fyakuti umuntu aleshitishiwa kuti mwasngwa ilyo umuntu:
## alepatikishiwa, ukutinishiwa nangu ukupatikishiwa ukubomba;
## alebomba mumibombele iyabula ukulondoloka;
## Talelipilwa amalipilo yapa milimo yakwe nangu amoneka ukuti alelipila inkongole ku wamwingisha incito nangu umuntu umbi
## nangu ifitupa fya kwendela nangu ifitupa fimbi nafisungwa no muntu umbi, elyo tekuti afikwate ilyo alefifwaya.
## Bushe imwe nangu umuntu umbi, ali mubusanso?
## Ngacakuti imwebene, nangu umuntu umbi untu mwaishiba, ali mubusanso ubwakushitishiwa nangu ukusungwa mu busha,
## kuti mwatumina ba Kapokola ba Calo ca Australia ba Australian Federal Police (AFP) pa 131 237 (131AFP) 
## nangu kabiyeni pe buula lyapa intaneti pa www.afp.gov.au pakuti mufwayepo ubwafwilisho. 
## Ba AFP kuti ba misunga bwino, 
## ukumipandako amano elyo nokumituma ku tubungwe tumbi utwingamipelako ubwafwilisho, pamo nga umwakwikala, indalama,
## bumpanda mano elyo nobwafwilisho bwa milandu ne mikalile ya mucalo cino.
## Akabungwe akatungilila abantu abashitishiwa kabungwe akatungililwa no buteko nokubombelwapo naba Australian Red Cross mukupelako ubwafwilisho ku bantu abashitishiwa nokusungwa mu busha.
## Mwalibako utubungwe utwalekenalekana mu calo ca Australia utwingamyafwilisha.
## 1800RESPECT kabungwe kamu calo ca Australia akabombela mukupanda amano mu milandu ya kulungana nabantu ku maka elyo no bunkalwe no mutitikisha mu mayanda .
## Aka kabungwe kalapelako ilyashi lya bumpanda mano ilya lutu kabili ilya nkama pali lamya elyo napa intaneti. 
## Ba mpandamano bakomfwa kuli fintu mulelanda, ukwasuka amepusho yenu elyo nokumituma kumbi uko mwingasanga ubwafwilisho mu ncende yenu.
## Ilyashi limbi pa mulandu wa kushitisha kwa bantu no kusunga mubusha mu calo ca Australia:
## Nga mulefwaya ukwishibilapo nafimbi pali ba Support for Trafficked People Program kabiyeni pe buula lyapa intaneti
## ilya Ciputulwa Icilolesha pa Milimo ya Bwafwilisho ica Department of Social Services pa www.dss.gov.au 
## nangu pe buula lyapa intaneti ilya ciputulwa ca Australian Red Cross pa www.redcross.org.au. 
## Kuti mwatuma inkalata yapa intaneti kuli ba Australian Red Cross pa national_stpp@redcross.org.au.
## Ngamulefwaya ilyashi nalimbi pa mulandu wa kushitisha kwa bantu no kusunga mubusha kabiyeni pe buula lyapa intaneti 
## ilya Ciputulwa Icilolesha pafya Mukati ka Calo ica Department of Home Affairs pa www.homeaffairs.gov.au 
## nangu pe buula lyapa intaneti ilyaba Australian Federal Police pa www.afp.gov.au 
## nangu mufwayefye ifilembo ifyakutila "Ukushitisha kwa bantu"
