##  NOMBA ICO UMUTIMA WASHIPA KU MPILI KUNTU BAAKULILE EBELE AWE NGA BAKUNDYA KABANDYE UUTINE MFWA NI MUKAMWENSO
##  CILYA BAFIKA KUTI PA KUMUPOSHA BALEIMIKA NE FILIMI FYA MAFUMO PA LUKASA LWAKWE IFYATWA 
##  UWATANGILE KUNTANSHI UMO UMUTALI NGANSHI ALI ASHIMPEPOFYE SHAMITOMBO ABWELA AMWENTULA NAKO 
##  WONGO ASHIMONAKOFYE NA BANTU BAKWE BEBELE UYU MUNTU TEWAMASANGE IYOO 
##  BAMONO KUPAMA KWAFULISHA BAMUSENDA BAMUTWALA NA KU NANDA ABATI AYE ASENDAME ULEKE ATUUSHE
##  ICUNGULO ABANTU BAISALONGANA AKABUNG WE PA MWINSHI WA TANDA YAKWE
##  BALELANDA IFINTU IFINGI SAANA IFYO TETI OMFWE NA KUMFWA 
##  NOMBA MWALEKUTIKILILA ALEUMFWAKOFYE UKO BALELUMBULA ISHINA LIMO BALETI BA MANGALA 
##  NOMBA UMWAKUTI ACILOSHE TEMO E MWABULILE 
##  AINGILA NA MU KAYANDA KAKWE ASENDAMAFYE NO TUPAPA TWAKWE PA MUBILI 
##  WONGO ALIMWEBELE NA BWINOBWINO UKUTI KU BLUEVILLE KWASHELEFYE NDO IMO PA NSHILA BWACA WAYAFIKA NANGU FOURTEEN KOLOKO
##  TAIMINE BWANGU PA WONGO PA MUSHI 
##  ECO AUILEFYE TALAFIKA NAKUTALI BWAILA ALAFWAYA APAKULALA 
##  ICO AFIKILE PA MPILI SHINGI ASALAPO LUMO APO AMWENE ICILUCENGO ICKULU SAANA
##  AINGILAMO ASANGA MUKALI NAMUFILA NINSHI UMWESHI ELYO WATULA TAULASANSAMA 
##  AALELEFYE LWA KU MWINSHI IFI AFISAMA KU NUMA YA LIBWE
##  ALELEFYE CILO CIMO AUMFWA INSHINDO SHAMUBUSHA 
##  AUMFWA KU MWINSHI KULI NA NKU NKU NKU EBELE NAFWA 
##  ASUMBULO MULWE KUTI AMONE CINSHI AMONAFYE ABANTU BALEINGILA MU LUCENGO BALI NA LABALABALABA 
##  NE FIPE PA MITWE BASENDELE NI KANUNDE 
##  UMUTIMA UMO AUTI BUSHE NINSHI NSOSE
##  NOMBA UMBI NAO AUTI ALA EFILYA BAILETELELA 
##  MU MUULU MWALI NO MULALE APALEPITO LUBUTO LWA MWESHI AMONAFYE BAFIKA KU KATI KA LUCENGO BALATULA NE FIPE FINGI SAANA 
##  LIMO ILI MUNTU LYALI NGELYALESUNTA NE NKONTO MU MINWE 
##  SHAMITOMBO ALILOLEKESHA AMONA LILI LYAFINA SAANA PA MENSO 
##  NO MUTIMA WAMWEBA AUTI ABA BANTU LABAIBELELEFYE IYOO BAPUUPU 
##  BWANGU BWANGU BAKOSHA NO MULILO 
##  NA MU LUCENGO MWABUTA NA TUUTU 
##  SHAMITOMBO AMAANO YAMUPWA EBELE NDEFUMA SHAANI
##  UKWAFISEME KU CIIBWE AMONA BALAKAKULA IFYO BAISHILE NAFYO
##  BALAFIBIKA NA PAMO IFI PA MITUMBA YAKALE
##  ATI ALOLEKESHE AMONA IMFUTI SHIFITILEPO NA FITITI 
##  IMITUMBA YA NSALU NAYO NI MUTUULE 
##  APELELEFYE UKUMONE SHO SHINE SHAISHILE NA BAWISHI NASHO NINSHI SHALISAPAUKA ILYO AFYELWE NINSHI ACILI NE MYAKA ITATU 
##  KU MWABO BENA BAISHIBAFYE MPAPA NE FILUNDU
##  ATI ALOLEKESHE ABENE AMONA NABO BAFWELE MPAPA NGA ENA 
##  CAMUPESHA AMAANO EBELE NGE NSALU SHONSE ISHI NINSHI CINSHI BASHIFWALILA
##  AWE ABA BANTU BABA PA MAANO 
##  ATI AMONE BWINO TONSE UTWALI MU LUCENGO ABOTELESHA NO MUTWE ATI KANDOLELELE BALALE SHIKANO TABALALA 
##  NACINE BWANGUBWANGU FYE BALALA 
##  AWE NAO AKUSA NO TUFIPE TWAKWE MUKWANGUFYANYAFYE AIMA AYA
