##  MUKWAI KUTI CAUMA NA NDI 
##  ABANTU NABO ICO BATEMENWE SAANA SHAMITOMBO KABILI BAALEEMUFULUKA CABAPESESHE AMAANO PA KUSANGA WISHI EO BACILOLO BAKAKA UMUSANGO UYO 
##  ILYO BAMWENE KA VILOTO BALETI KENI KAFYE 
##  KABILI BALIKEKETE NO KUU BAKAKACUSHE 
##  ELYO ICI KALELANDA ICILIMI ICO BASHAISHIBE E PA KWEBA ABANTU ABATI NA BETE MUHENDA ESE OMFWE NALIMO UIYU MWANA KUTI ALETELE AMASHIWI 
##  KENA KABULA NE MPAPA SHAKWA YOANI BALANGISHA 
##  BAITA NA KASHIMOYO NAO AILILILA NA BA CILOLO EBELE 
##  UMWANA WANDI UMO AILA KU KUFWAYE MFUTI SHAKULI ESE ACIMFISHEMO ABALWANI BAMUTEKA KU MUNGA WE FWAFWA 
##  NOMBA EPAPA NA IMWE MWASHALA MWATALAMA NA KU KUKAKA WISHI 
##  NO KUBULO BUFUMU MWATEKA PA MITWE YENU 
##  EPAPA NOMBA ABANTU UMUSHI ONSE NABASUKA NABATENDWA IMISANGO YENU NA IFULISHA
##  SHALENI LETENI UMULUME WANDI MULEKE NALIMO KUSUKA AISA TUMFWE NGALELONDOLOLA BWINO IFILESOSA UMWAICE
##  KANSHI UMUSUNGU WAKWA MUHENDA UNTU BALI NAO MUPOTUGISHI 
##  NE CILIMI CINE NACO MUHENDA NINSHI ALICISHIBA
##  KUPONA NA MULYASHI KA VILOTO 
##  KALONDOLOLAFYE FYONSE NEFYO SHILENSHI ALI NO MUCINSHI UUKALAMBA MU BLUEVILLE NEFYO ALI NO BWINGA KULI MWANA HUGO IMFUMU IKALAMBA 
##  NAO KULONDOLWELA ABANTU IFYO OMFWILE FYONSE ABEBA NO KUTI UMWAICE ESHILE KUTI BAYE NAO
##  BASOWESHA BONSE BAPEELA NE CEBO KULI BACILOLO BONSE BABILI ABATI LEKENI BAYETUBILE MFUMU YESU 
##  KWA KUBUTUKAFYE BAFUMINA NA KUCISONSO LWA KUMPUTA UKO AKAICE KAASHILE MFALASHI 
##  ABANTU BAKONKELEKO CABAPESESHE NA MAANO PAKUMONO KUTI AKAICE KAIKATE CINAMA CISHAIKULILA 
##  BABWELAKO NO LUBILO BEBELE AWE MUPASHI WAKWA SHAMITOMBO WABWELA
##  KANSHI BAFIKILEFYE KU BLUEVILLE UBUSHIKU BWINE BALETI MAILO NI NWELI
##  ICO KWALI NO KUBE NSHIKUNKULU NO BWINGA MU CALICI ELYO BAUFISHE NINSHI BAPWAFYE UKUPUNDA IMILUNGU IBILI 
##  MU NSHIKUNKULU MWINE EMWALI NO KUBO BWINGA KU MUSHI
##  ALA NSHILONDOLWELE NANDAKAI IFYO CALI KU LING 
##  ILYO LING ALONDOKELE KU MENSO YA KWA HUGO NAFYONSE IFYALI NOKULINDIKA UBWINGA FYAPWA
##  PANTU LINGI UMBI BALI NO KUODAFYE 
##  EMUKUTI KANSHI UBWINGA NGA BWALIKO PANUMA YA KILISHIMASHI
##  LING WABENE ALILUMBILILILWA UYO 
##  NAO UWAKUU AILELA MU MINWE YAKWE 
##  IYOO SHAMITOMBO MWANDI ASHUKILEFYE
##  KU KABARA NAKO AHBUDULA ASHALA AFWA
##  MUSA WENA APOLA 
##  KOYIKOYI ENA TAKOKWELE KULINDILA AHBUDULA KUTI ABWELE IYOO 
##  PAPILI LEFYE NSHIKU SHIBILI EBELE NAYA KU KABARA 
##  AFIKILILE KU HOTELA KWINE KWA ALFONSHO 
##  NAKO UKO ASANGAKO ABASHIKALE ABALONDA MU YANDA PANTU BALCLOLELA UKUTI NA BAMBI ABAPUUPU BAKESA 
##  KUTI ASHIFYUMFYUNTUKAKO UBUSHIKU UKO KWINE NOKUMFWA MU MBALI UKUTILUFONSHO BALIMWIKATA KUMO KWINE NA AHBUDULA PA MULANDU WA LINGI UNTU AIBA KU BLUEVILLE 
##  NAO LWAPYA NOMBA KU BLUEVILLE
##  AFIKILEYE UBUSHIKU BWINE BWAKUSEFYO BWINGA
##  CILYAFYE KWABE CUNGULO ABATI NOMBA EKUTWALA BA NA BWINGA LI KOYIKOYI LIPITILE NA KUNSHILA 
##  LYASUKA LYASANGA MU KUKUTIKILILA LYAISHIBA NE Y'ANDA MUNTU BA SHIBWINGA BALESENDAMA LYAYA NA PA WINDO LYALALOLELA
##  BA SHIBWINGA BALI MU KAYANDA BEKA BALETONTONKANYA IFINGI SAANA IFYAMITEKELE YA CAALO CABO 
##  UKU NAKO ULWA BWINGA NO LWA NCITO 
##  AWE LELO MWANDI SHAMITOMBO WESU SHAMUSANGA 
##  AMAANO YALIFYE AYASALANGANA MU MUTWE 
##  ALATI ACLENGANYA IFYO AKAYACITA ABANTU BAKWE NGAYA NAMPO NGAKAYABASANGULA ABAKILISTIANI AKAPANIKE NA BA CILOLO APALICO BAKAKILE WISHI 
##  UKU LUBALI NAKO ATONTONKANYE IFYAKUCITA KU NCITO YAKWE 
##  NA KOYIKOYI NISHI TALAMUPELEBESHA 
##  ALA MU MUTWE MWALI KWATI UMUNTU ANWINE UBWALWA ASUKA ALABAKO ALAMPA NO KUTONTONKANYA PE TEBULO 
##  AMONA YAKWANA ALAFUMA NOKUYA MU MUPUTULE WA KUSENDAMAMO 
##  KUULALAFIKA NEFI AUMFWA FYE IMO NE LEPU NO MUSOWA WA KWA MARIA WALI NA OWEE
##  BWALI BUSHIKU KABILI SHAMITOMBO AFWELEFYE IFYAKUSWALA FYA BWINGA 
##  AMWENEFYE UKO UMUKASHI WAKWE AWA NO MULOPA WALIPO NA CULULULULULULU
##  ABULILEFYE AKAFOFA MULI CAMPA WAKWE AFWAMPUKILA NA PANSE ULUBILO NINSHI ABANTU NACIBAPESHA NA MAANO
##  ABAILE KU KAMBA NABO NI BAMBI 
##  KA VILOTO KENA KWISAFULUMUKA NO LUBILO NAKO KABALIKITA NA PANUMA 
##  KUTI KALIFYE NGO MU KAMONA FYAYAWA MANSA
##  KOYIKOYI NA MU MFUTI INTU AKWETE AT NALISHA MUKWAI YAKANININAFYE 
##  EPA KUTINTA MULI TAI WAKWA SHAMITOMBO NOMBA ENA ALAPUPILAFYE 
##  NAKO KA VILOTO BWANGU BWANGUKUFIKA NINSHI APO BALELWILA UKUTOLE MFUTI YAKWA SHAMITOMBO APO YAPONENE 
##  KOYIKOYI UKUBOKO KUMO KULI PA MUKOSHI WAKWA SHAMITOMBO KUMBI NAKO KULEPEPESHA NAPALI MFULI 
##  AA LWALI LUBULI 
##  CILYA FYE VILOTO ATI EPA MFUTI NAIKATA KOYIKOYI AMUTINTA KUKULU AWA 
##  NOMBA UKU NAKO ATINTA NA SHAMITOMBO PA MUKOSHI APUNDA KA VILOTO UMUTIMA NOMBA WACISA 
##  KATIFYE KAPILIBUKE LIBILI LITATU NAKESA FYUMFYUNTUNKA NA MU MFUTI LANGU 
##  KATI NOKUU WAFWILAPO NOBE PA BUPULUMUSHI BOBE
